saMskRtavArtAH
dinAMkaH- 11-01.2018
sAyam‌ - 06H10
mukhyavArtAH

7 sarvochchnyAyAlayaH visheSa-sIbIAI-nyAyAdhIshasya bI.ech.loyA ityasya
mRtyoH svatantrAnveSaNArthaM prastuta-yAchikAM shvaH shroSyati|

7 sarvochch-nyAyAlayena sikkha-narasaMhArasya anvIkSaNArtha tri-sadasyIya-
visheSAnveSaNa-dalaM virachitam|

7 kRtajnJ-rASTram adya bhAratasya dvitIya-pradhAnamantriNaH trAla-bahAdura-shAstriNaH
dvi-paMchAshattama-puNyatitheH avasare tasmai shraddhAMjalIn samarpayati|

shIrSanyAyAlayaH -loyA

sarvochchnyAyAlayaH visheSa-sIbIAI-nyAyAdhIshasya bI.ech.loyA ityasya mRtyoH
svatantrAnveSaNArthaM prastuta-yAchikAM shvaH shroSyati| svargIyo loyA kathita-
sohArAbuddIna-shekhasya mudhA-saMgharSa-prakaraNe vAdashravaNaM kurUte sma| mahArASTrasya ekena
patrakAreNa yAchikAyAM loyAyAH mRtyoH niSpakSAnveSaNam abhiyAchitam asti|

shIrSanyAyAlaya-sikkhanarasaMhAraH

sarvochch-nyAyAlayena dillyuchch-nyAyAlayasya pUrva-nyAyAdhIshasya esa.ena.DhIMgarA
ityasya netRtve adya tri-sadasyIya-visheSAnveSaNa-dalaM virachitam, dalamidaM sikkha--
narasaMhArasya SaDAshItyuttara-ekashata-prakaraNAnAm anvIkSaNaM kariSyati| dale'smin
sevArataH bhAratIya-rakSi-sevAdhikArI abhiSeka-dulAraH, sevAnivRttaH ArakSi-
mahAnirIkSakaH rAjadIpasihAshchApi sahabhUtau vartete| dalenAnena mAsa-dvayA-bhyantare
anvIkSaNa-vivaraNaM shIrSanyAyAlaye nyAyAdhIshasya dIpakamishnasya purataH prastoSyate|

sarvochch nyAyAlayaH -mullAperiyAra

sarvochch nyAyAlayena mullAperiyAra bandhe sambhAvitAm‌ apratyAshitAM ghaTanAm‌
apAkartu kendraprashAsanaM-tamilanADu-kerala-prashAsane ch samAdiSTAni| pradhAna-
nyAyAdhIshasya dIpakamishrasya AdhyakSya-yutena pIThena nirdiSTaM yat tAni etadartha
pRthak‌-pRthakshaH samititrayIM virachyantu|

uchchnyAyAlayaH -mudrA

dillyuchch-nyAyAlayena sA yAchikA pratyAkhyAtA yasyAM proktamAsIt yat
dharma-nirapekSa-rASTre dhArmika-pratIkayutAH mudrAH prachlane na bhaveyuH| yAchikAyAM rijarva
baiMka Apha iNDiyA, vittamantrAlayashchetyanayoH virodhe uktamAsIt yat tAbhyAM
dashottara-dvi-sahasratame, trayodashottara-dvi-sahasratame varSe ch bRhadIshvaramandirasya
vaiSNodevyAshch pratIkayutAH mudrAH mudritAH Asan|

kamalA mila-nigaDanam‌

adhivaktA prakAsha-sheTTI mumbaI kamalA milsa agnikANDa-prakaraNe visheSa-
laukAbhiyaujakaH niyukto'sti| ArakSibalena prakaraNe'smin‌ adya prAtaH
anyo5 pyeko5bhiyukto nigaDitaH|

uttarapradeshaH -viSAktamadyapAnam

uttarapradeshe bArAbaMkI janapade kathita-viSAkta-madyapAnena dvAdashajanAH prANaiH
viyuktAH| rAjya-mukhyamantriNA yogI AdityanAthena ghaTanAyAH anveSaNAdeshaH
pradatto'sti| anena mRtakAnAM parivArebhyaH dvi-lakSa-rUpyakANAM sAhAyyarAshirapi
samudghoSitaH|

bihAra- rASTrapatiH

rASTrapatiH rAmanAthakovindaH adya bihArasya rAjagIre tridivasIyam‌-
antArASTriya-dharma-dhamma-sammelanam udaghATayat| sammelanamidaM iNDiyA phAuNDeshana-
nAlndA-vishvavidyAlaya-videshamantrAlaya-AsiyAna-bhAratAdikaM sametya viyatanAma-
bauddhasaMghena ch saMyuktarUpeNa samAyojyate| ekAdasha-dashebhyo AgatAH shatAdhikAH
visheSajnJAH avasare'smin shodha-patrANi prastoSyanti|

pradhAnamantrI -shAstrI

bhAratasya dvitIya-pradhAnamantriNaH lAla-bahAdura-shAstriNaH adya davi-
pachAshattamI puNyatithiH vartate| pradhAnamantriNA narendramodinA avasare'smin‌ shAstriNe
shraddhAMjaliH samarpitaH| shrImodinA svasandeshe uktaM yat shAstriNo nisvArtha-sevA
nirbhIka netRtvaM ch rASTreNa sadA smaryete| sUchnAprasAraNamantrI smRti IrAnI,
kAgresAdhyakSo rAhulagAndhI anye mahAjanAH api lAlabahAdurashAstriNe shraddhAMjalIn
samarpayantaH rASTranirmANe tasya yogadAnam asmaran|

suSamA-mAlavadvIpaH

mAladvIpa-deshasya videshamantrI mohammada-AsImaH adya navadillyAM
videshamantriNaM suSamAsvarAjam amilat| videsha-mantrAlayasya pravaktA ravIshakumAraH
pratyapAdayat yat ubhayoH netrormadhye dvaipAkSika-sambandha-sudRDhIkaraNaviSaye sakArAtmaka-
mantraNA saMjAtA| mAladvIpasya videshamantrI tri-divasIya bhAratayAtrAyAM vartate| asau
adya sAyaM pradhAnamantriNaM modinam milati|

pAkistAna-visphoTaH
pAkistAne pashchime bhAge janajAtIya uttara-vajiristAna-kSetre dUrAt niyantrita-
visphoTakena surakSA-prayANadalasya ArakSyaiko mAritaH, anyadvayaM ch vraNIbhUtam|
                              || iti vArtAH ||
