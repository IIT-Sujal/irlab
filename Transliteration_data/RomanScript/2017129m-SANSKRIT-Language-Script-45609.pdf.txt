saMskRtavArtAH

dinAMkaH 09-12-2017

prAtaH 06H55

pravAchko'nuvAdakashch - paramAnanda-AAH

TakaNa-sahAyakaH - rAjesha-pANDeyaH

iyam‌ AkAshavANI
samprati vArtAH shrUyantAm
pravAchkaH - paramAnanda-jhAH
mukhyavArtAH

* gujarAte vidhAnasabhA-nirvAchnAnAM prathame chraNe adya kachcha-saurASTra-
dakSiNagujarAta-janapadAnAM navAshItyAsaneSu matadAnAni samAyojyante|

0 gRhamantrI rAjanAtha-siho brUte yannagA-ugravAda-prakaraNe nirNAyaka-sandhi-
velAyAM deshasya uttara-pUrvIya-rAjyAnAM kSetrIya-akhaNDatayA sAmanJjasyaM
kathamapi naiva vidhAsyate|

api ch,

° videshamantrI suSamA-svarAjaH gatadivase avAdIt‌ yat‌ kulabhUSaNa-jAdavaM
melituM tadIye mAtR-kalatre samprati pAkistAnena anujnJAte staH|

gujarAtaH-matadAnam‌

gujarAte vidhAnasabhA-nirvAchnAnAM prathame chraNe adya kachcha-saurASTra-
dakSiNagujarAta-janapadAnAM navAshItyAsaneSu matadAnAni samAyojyante|
gujarAta-sthaH asmadIyo vArtAharo vijnJApayati yad mukta-yukta-pariveshe
matadAnAni niSpAdayituM matadAna-kendrANi paritaH vyApakAH surakSA-prabandhAH
parikalpitAH santi|

rAjanAthaH-nagA

gRhamantrI rAjanAtha-siMho brUte yannagA-ugravAda-prakaraNe nirNAyaka-
sandhi-velAyAM deshasya uttara-pUrvIya-rAjyAnAM kSetrIya-akhaNDatayA sAmanJjasyaM
kathamapi naiva vidhAsyate| shrIsiMhaH gatadivase nagAlaiNDasya shokhuvI-kSetre
 prashnamekaM pratyuttarati sma|

vAsenAraprabandhanam‌-bhAratam‌

bhAratena samprati vAsenAra-prabandhana-pariSadaH sadasyatA labdhA'sti|
parahyo guruvAsare vienAyAM samAyojite vAsenAra-prabandhana-pariSadaH
pUrNopaveshane bhAratam etasyAH paramANu-niryAta-niyantraNa-vyavasthAyAH
sadasyatvena aGgIkRtam‌| anayA sadasyatayA bhAratam‌ pratirakSAntarikSa-
kAryakrameSu uchch-prAvidhika- sandhIn vidhAtuM mahat sAhAyyaM lapsyate|
videshamantrI suSamA-svarAjaH svIye TvIT-sandeshe vAsenAra-prabandhana-pariSadaH
sarvAn sadasya-deshAn dhanyavAdaiH sabhAjitavatI|

dillI-yojanA

dillyAH upa-rAjyapAlaH anila-baijalaH rAjye-sAtishaya-vAyupradUSaNasya
niyantraNArthaM gatadivase sambaddhaiH abhikaraNaiH sArdhaM vistRtAM kAryayojanAM
samIkSituM mantraNAM vyadhAt| sandarbhe'smin dillI-paryAvaraNa-saMchivena prathamaM
vistRtaM sthiti-vivaraNaM, tatsamAdhAnAya aSTataH SoDasha-mAsAnAM kArya-yojanA
ch prastute|

svarAjaH-jAdavaH
videshamantrI suSamA-svarAjaH gatadivase avAdIt yat kulabhUSaNa-jAdavaM
melituM tadIye mAtR-kalatre samprati pAkistAnena anujnJAte staH| TvIT-
sandesha-dvArA sUchnAMmenAM prayachchantI shrImatI svarAjaH abravIt‌ yat‌

islAmAbAdena ubhAbhyAM pUrNa-surakSA-pradAnArtham‌ api AshvAsitamasti|

                                                      || iti vArtAH ||
