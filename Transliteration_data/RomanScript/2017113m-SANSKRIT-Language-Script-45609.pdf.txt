saMskRtavArtAH

(prAtaH)

dinAMkaH - 03/11/2017

prAtaH- 06.55

pravAchko'nuvAdakashch - niranJjana-kumAra-nirmalaH

AshulipikaH- manoja-kumAraH

iyam‌ AkAshavANI
samprati vArtAH shrUyantAm

pravAchkaH niranJjana-kumAra-nirmalaH

mukhya-vArtAH

 

pradhAnamantriNA shrInarendramodinA khAdyapeyodyogAnAM bhArata-vishva-kAryakramaH adya
navadillyAm udbhATayiSyate|

saMyuktarASTrasaMghena pAkistAna-sthitasya jaisha-e-mohammada-saMghaTanasya masUda-ajaharasya
vaishvikAtaMkavAditvena nAmodaghoSaNaviSaye chInadeshasya virodhamabhilakSya bhAratena
nairAshyaM prakaTitamasti|

apich

amerikIya sIneTa

bhArate bhAvi-amerikIya-rAjadUtatvena kenetha-jesTarasya niyuktiH amerikIya-sIneTa
drArA dhvanimatena anumoditA|

 
vishvakhAdya bhAratam‌

pradhAnamantriNA shrInarendramodinA khAdyapeyodyogAnAM bhArata-vishva-kAryakramaH adya
navadillyAm‌ udbhATayiSyate| khAdyaprasaMskaraNa-mantrAlayena samAyojyamAne kAryakrame'smin‌
niveshaka-vinirmAtU-nItinirdhArakAH bhAgaM grahiSyanti| khAdya-prasaMskaraNa-mantrI harasimarata-
kaura-bAdalaH AkAshavANIm‌ asUchyat‌ yat‌ khAdya-prasaMskaraNa-kSatre pratyakSaM vaideshika-niveshaH
pratishataM chtvArariMshanmitaH vardhito'sti|

vishvakhAdya-jApAnam‌

saptadashottaradvisahasratamavarSIye bhArata-vishva-khAdya-kAryakrame jApAnaHdeshIyAH prAyaH
SaSTi-samavAyAH dvAdasha-mukhyakAryakAryAdhikAriNashch bhAgaM grahiSyanti| bhArate jApAnasya
rAjadUtaH navadillyAM vyAharat yat anena kAryakrameNa bhArate jApAnasya niveshaH
protsAhayiSyate|

chInama-ajaharaH-bhAratam‌

saMyuktarASTrasaMghena pAkistAna-sthitasya jaisha-e-mohammada-saMghaTanasya masUda-ajaharasya
vaishvikAtaMkavAditvena nAmodaghoSaNaviSaye chInadeshasya virodhamabhilakSya bhAratena nairAshyaM
prakaTitamasti| videshamantrAlayasya pravaktA ravIsha-kumAraH vyajnJApayat yat kevalam ekena deshena
viSaye'smin antArASTriya sahamatiH bAdhitA|

sarvochch nyAyAlayaH 

sarvochch nyAyAlayena adya adhArAdhiniyamasya saMvaidhAnika vaidhatAM virudhya prastutAyAM
yAchikAyAM vAdashravaNaM vidhAsyate| gatadine nyAyamUrti- je. chelameshvarasya AdhyakSyayutasya
khaNDapIThasya samakSaM viSayo'yam upasthApitaH|

pradhAnamantrI-akSaradhAma

pradhAnamantriNA narendramodinA bhAratasya kalyANAya akhile'pi jagati prasRtAH
svAminArAyaNa-sampradAyasya sahasraH sAdhavaH pratijnJAtum adhyarthitAH| gatadine gAndhinagare
akSaradhAma-mandirasya rajata-jayantI-kAryakramaM sambodhayan shrI modI pratyapAdayat yat bhAratIya
svataMtratAyAH panJchsaptati-tamAbdaM yAvat tebhyaH svIya-pratishrutiH prapUraNIyA| pradhAnamantriNA
proktaM yat pramukheNa svAmimahArAjena akhile'pi vishve dvAdashashataM mandirANi nirmitAni|

jasTaraH

bhArate bhAvi-amerikIya-rAjadUtatvena kenetha-jesTarasya niyuktiH amerikIya-sIneTa
dvArA dhvanimatena anumoditA| asau richrDa-varmanaH sthAnaM grahiSyati|

jammU-kashmIra pratishaMgharSaH

dakSiNa-kashmIre pulavAmA-janapadasya sAmbUrA-kSetre surakSAbalaiH saha sanJjAte pratisaMgharSe
ekaH AtaMkavAdI vyApAditaH| pratisaMgharSe'smin sainya bhaTadvayaM vIragatiM gataM
kendrIyArakSitArakSibalasya ekaH bhaTashch vraNitaH| gatasAyaM pampora-kSetrasya sAmbUrA-grAme
AtaMkavAdinAM upasthiti-sambaddhaM vRttam anusRnya kSetre'smin anveSaNAbhiyAnaM pravartitam|

jammU-kashmIram - shAhaH 


jammU-kashmIre sopiyAM-janapade bhAjapA-dalasya yuvaikAMshasya gauhara-bhaTTasya
mRtyumabhilakSya bhAjapAdhyakSeNa amitashAhena shokaH prakaTitaH| kilorA-kSetrasya ekasmAt
udyAnAt tasya shavaH adhigataH| bhAjapAdhyakSeNa proktaM yat saMkaTakAle'smin bhAjapAdalaM
pIDita-parivAreNa saha dRDhatayA sthito vartate|

                                                     iti vArtAH

 

 

 
