dinAMkaH 25-09-2017

prAtaH 06H55
pravAchko'nuvAdakashch - paramAnanda jhAH

TakaNa-sahAyakaH - saMjaya-tripAThI

iyam‌ AkAshavANI
samprati vArtAH shrUyantAm
pravAchkaH - paramAnanda-jhAH

mukhyavArtAH

bhAratIya-janatA-pArTIti-dalasya rASTiya-kAryakAri-samiteH  dvi-
divasIyopa-veshanasya aurasaMhArikaM  satram‌ adya pradhAnamantriNA
shrInarendra-modinA sambodhayiSyate|
0 IrAke uttarIya kSetrasya svAyattatA-viSayaka janamata-saMgraham‌ adhikRtya
adya IrAkIya-karda-janaiH matadAnaM vidhIyate|

 api ch
0 bhAratena asTreliyAM virudhya panJchaika-divasIya-krikeT-spardhA-shRMkhalA
vijitA'sti|

bhAjapA-mantraNopaveshanam‌

bhAratIya-janatA-pArTIti-dalasya rASTriya-kAryakAri-samiteH Tvi-
divasIyopa-veshanasya orasaMhArika satram‌ adaya pradhAnamantriNA shrInarendra-
modinA sambodhayiSyate| samiteH adyatane mantraNopaveshane dalasya kendrIya-
samUha-netRn‌, variSTha-netRMshch atirichya sarve'pi vidhi-nirmAtAraH samavetAH
bhaviSyanti| kAryakAriNyAH ante rAjanaitikAn ArthikAMshch viSayAn
adhikRtya dala-netRbhiH kashchna nirNIyaka-prastAvo'pi aMgIkriyeta-
ityapekSyate|

banArasahindUvishvavid‌yAlayaH

uttarapradeshe, banArasa-hindU-vishvavidyAlayIya-chAtrANAm‌
ugramAndolanam abhilakSya sakalAH shaikSika-saMsthAH AkTUbara-mAsasya
dvitIya-dinAMka yAvat pihitAH| etad‌-vishvavidyAlayIya-parisare gata-
guruvAsarIya-rAtrau kayAchichchAtrayA sArdhaM saMjAtaM durvyavahAraM virudhya vigatebhyaH
panJchdivasebhyashchAtraiH, vishiSyachchAtrAbhiH nirantaramugramAndolanaM pravartyate|

pradhAnamantrI-o.en‌.jI.sI.

pradhAnamantrI shrInarendramodI adya paNDita-dIna-dayAlopAdhyAyasya
janma-shata-vArSikIm‌ upalakSya paNDita-dInadayAla-upAdhyAya-UrjA-bhavaneti-
nAmnA navadillyAM sadyo nirmitam o.en.jI.sI.ti deshasyamahattama-
tailotpAdaka-samavAsya nUtanaM kAryAlaya-bhavanaM samudghATayiSyati| sahaiva,
shrImodinA avasare'smin tatparisare paNDitopAdhyAyasya bhavyapratimAyAH
anAvaraNaM vidadhatA udabodhanamapi prastoSyate|

IrAkaH-janamatasaMgrahaH

IrAke uttarIya kSetrasya svAyattatA-viSayakaM janamata-saMgraham adhikRtya
adya IrAkIya-kurda-janaiH matadAnaM vidhIyate| janamatasaMgrahamenaM virudhya
yadyapi deshasya AntarikebhyaH kSetrebhyaH prativeshibhyAm IrAna-TarkI-deshAshyAM
ch tarjanAH api prApyamANAH santi| bagadAdasya saMghIya-prashAsana-dvArA eSa
janamatasaMgrahaH sarvathA asAMvaidhAnikaH pratipAdyate|

krikeT‌

bhAratena AsTreliyAM virudhya panJchaika-divasIya-krikeT‌-spardhA-shRkhalA
vijitA'sti| gatarAtrau indaure sampanne shRMkhalAyAstRtIye dvandve bhAratena
bhramaNakAri dalaM panJchbhiH krIDakaiH parAjitya shRMkhalAyAM shUnyaM virudhya aMka-
trayasya aparAjeyam agresaratvamAsAditam| bhAratena itaH prAka chennaI-
kolakAtayoH spardhe api nirantaraM svAyattIrakRte AstAm|

                                                   || iti vArtAH ||
