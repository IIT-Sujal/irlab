
dinAMkaH 26-01-2018

prAtaH 06H55

mukhya-vArtAH

* rASTram adya Unasaptati-tamaM gaNatantra-divasaM sammAnayati| rASTrapatiH rAjapathe
sainyapraNAmAn svIkariSyati| avasare'smin AsiyAna-deshAnAM dasha
rASTrAdhyakSAH mukhyAtithayo vartante|

* sarvashreSTha nAgarika sammAnaH padmapuraskArAH ghoSitAH AsiyAna-saMghasya
pratirASTram ekaH janaH puraskAra-bhAjanI-bhUtaH|

* rASTrapatinA rAmanAthakovindena surakSAkSetre navatyadhika-tri-shataM shaurya puraskArAH
anumoditAH|



rASTmadaya UnasaptatitamaM gaNatantradivasam‌ AmAnayati| asya samArohasya
pramukhaH kAryakramaH rASTriyarAjadhAnyAM rAjapathe samanuSThIyate| yatra rASTrapatiH
rAmanAthakovindaH sainyapraNAmAn svIkariSyati| aiSamo varSe samArohe'tra aidamprAthamyena
AsiyAna-deshAnAM dasha-rASTrAdhyakSAH mukhyAtithayaH santi|
dvitIyamullekhanIyamidamasti yad asmin samArohe AsiyAna saMghasya dhvajo'pi
kAryakramasya avasAnaparyantaM gagane dodhUyamAnaH sthAsyati| paMnJch ema. AI. saptadasha
vI panJch ityAkhyena bhAratIya vAyusainyabalasya udagravimAnena bhAratIya-rASTriya-dhvajaH
gagane prasArayiSyate tagaiva apareNa udagravimAnena AsiyAnadhvajaH vyomni
vitAnayiSyate| atha chAnya-udagravimAnatrayeNa bhAratIya-sainya-bala-trayasya dhvajAH
utolayiSyante| Asminnavasare surakSAdRshA deshasya rAjadhAnI bhUmitaH AkAshaparyantaM
surakSAyAH sudRDhparidhau vartate| pAresahasraM sAyudhAH sainyabhaTAH sthale-sthale surakSAkAryeSu
saMratAH vartante| rAjadhAnyAH sImakSetrANi savisheSa nirIkSyamANAni santi|
samArohe'smin‌ chturdasha-rAjyANAM dRshyapradarshanyaH pradarshayiSyante| yAsu tat‌-tad‌-
rAjyANAM vishiSTarikthaM pragatinJch chitritaM bhaviSyati|

padmapuskAra-ghoSaNA

kendra prashAsanena gaNatantradivasa-samArohAt ekadivasapUrvaM padmapuraskArANAM
ghoSaNA kRtA| asmin avasare AsiyAna-saMghasya pratirASTram ekaiko janaH puraskAra-
bhAjanI-bhUtaH| Ahatya panJchAshItiH janebhyaH padmapuraskArAH pradIyante| eteSu janatrayaM
padmavibhUSaNena, nava nAgarikAH padma-bhUSaNena, trisaptati-janAshch padmashriyA
sabhAjitAH santi| padmapuraskAra-prAptakartRSu SoDashajanAH vaideshikAH vartante|
gRhamantrAlayena proktaM yat Asmin varSe padmapuraskArANAM kRte sArdha-panJchdasha-sahasra-
Avedana-patrANi prAptAni Asan| saMskRtakSetre visheSa-ullekhanIya yogadAnArthaM
vAgyogatantrasya pravartakaH naikeSAM durlabhagranthAnA ch praNetA, mahAmanISI pro.
bhAgIrathaprasAdatripAThI “vAgIsha shAstrI” padmashrIH sammAnena sabhAjitaH asti|

rASTrapateH rASTrasambodhanam

rASTrapatiH prodairayat yat‌ sabhya-samAjasya vinirmANaM tAsheNa vaichArika-
vAtAvaraNena bhavati yatra kashchidapi janaH anyeSAm upahAsaM vinaiva asAhamatyaM
prakaTayati| gaNatantradivasasya pUrvAsandhyAyAM rASTraM sambodhayatA shrIrAmanAthakovindena
proktaM yad alpAdapyalpa-samayAbhyAntare eva nirdhanatonmUlanam atyAvashyakaM vartate|
rASTrapatinA satata-vikAsasya lakSyamprati satvaramagre vardhanamapi prAbalyena
pratipAditam| proktaM ch yat sarvebhyaH samuchita-shikSAM, svAsthyasauvidhyaM ch sametya
sarvakSetreSu bAlikAbhyo'pi samAnAvasarANAm utpAdanamasmAkaM sakalpo'sti| anena
ekavishyAM shatAbdyAM bhAratIya-shikSApraNAlyAH DijiTalIkaraNaM prAsaMgikatAnurUpeNa
samunnayanaM ch savisheSaM pratipAditam|

rASTriyashauryapuraskAraH

rASTrapatiH rAmanAthakovindaH rakSAkSetre navatyadhika-trishataM puraskArANAM
vitaraNamanumoditavAn| puraskAreSu ekaM ashokachkraM, ekaM kIrtichkra, chturdasha shaurya
chkrANi, aSTAdasha parama-vishiSTa-sevA-padakAni, chtvAraH uttama-yuddha-sevA-padakAni,
dasha yuddha-sevA-padakAni, SaDAshItiH senApadakAni trINi vAyusenA-padakAni, ekaM bAra-
vishiSTa-sevA padaka, ekaviMshatyutara ekashataM vishiSTa-sevA-padakAni ch samAvishanti|
etadatirichya rASTrapatinA dvipanJchAshat padakAni sIma-surakSA bhaTebhyaH anumoditAni|
atha ch bhUri-rakSi-shaurya-puraskArAH api samanumoditAH|

pradhAnamantrI- AsiyAna

pradhAnamantriNA narendramodinA proktaM yad bhAratam AsiyAna-deshaiH sAkaM
sAmudrika-kSetre sahayoga-saMvardhanArtha kRtasaMkalapam asti| anenoktaM yad bhAratam
AsiyAna deshAnAm iva niyamAshrita-samAja-nirmANe, shAntisandhAraNe ch vishvasiti|

bhArata-nepAla-sambandhaH

nepAle bhAratasya rAjadUtaH manajIvasihapurI nyagadat yat‌ bhArata-nepAlyo mardhye
saptati varSANAM sumadhuraH sambandhaH AvayoH dRDha sakhyaM prakAshayati| kAThamANDunagare
bhAratasya gaNatantradivasAt pUrva bhArata-nepAla-sambandha-viSaye riporTarsa klaba dvArA
samoyajite kAryakrame patrakArAn sambodhayatA amunaitad pratipAditam| anenoktaM yat
vIragaMjasthaM surakSAnirIkSaNakendraM bhArata-nepAlayormadhye vyApAra-savardhanArthaM udghATanarataM
vartate|

                                                      || iti vArtAH ||
