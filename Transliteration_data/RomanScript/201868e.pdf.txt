
dinAkaH 08-06-2018
sAyaM - 06H10
mukhya-vArtAH
° gRhamantriNA jammUkashmIrasya sImavarti-kSetrANAM surakSAsthitiH
samIkSitA| visthApita-parivAraishchApyasau militavAn|
* pradhAnamantrI shrInarendramodI saMghAI-sahayoga-saMghaTanasya sammelane
sahabhAgArtha shvaH dvi-divasIya-yAtrAyai chInaM prasthAsyati|
° uttarapradeshamukhyamantriNA yoginAdityanAthena utkochprakaraNe
pradhAnasachivaM virudhyAnvIkSaNAdesho dattaH|
* vANijyodyogamantrI sureshaprabhuH pratyapAdayat yat navInaudyogika-
nItiH shIghrameva ghoSayiSyate|

 

gRhamantrI-jammUkashmIraH

kendrIya-gRhamantriNA rAjanAthasiMhena jammU kashmIrasya dvi-divasIya-
yAtrAvasare'dya dvitIye dine bArAmUlA, kupavADa़A cheti janapadayoH
sImasaMlagna-kSetrANAM surakSAsthitiH samIkSitA| asau tatra kupavADAyAM
pAresImnaH sanJjAtAkramaNeSu visthApita-parivAraissAkamapi amilat‌| anena
parivArAH samAshvAsitAH yat‌ teSAM jIvanasurakSAyai kSetre shAnti-saMdhAraNArthaM ch
upAyAH vidhAsyante| gRhamantriNA samaM rAjyasya mukhyamantrI mahabUbA muphtI,
pradhAnamantrI kAryAlaye rAjyamantrI DaॉkTara jitendrasiMho'pi sahabhUtau
AstAm‌|

 

pradhAnamantrI chInayAtrA

pradhAnamantrI shrInarendramodI saMghAI-sahayoga-saMghaTana-sammelane bhAgaM
bhajituM Tvi-divasIya-chIna-yAtrAyai shvaH samprasthAsyati| navadillyAM sanJchAra-
mAdhyamebhyaH sAraM saMkSipatA videsha-mantrAlayIya pravaktA ravIshakumAro
nyagadat‌ yat‌ sammelanAvasare kSatrIya-viSayAH chrchiSyante| pravaktrA proditaM
yat shrImodI chInarASTrapatinA shI jinapiMga ityamunA samaM dvaipAkSikaM
sambhASaNamapyAchriSyati| anenoktaM yat‌ esa.sI.o. sammelanasyodeshyaM
sadasyadeshAnAM madhye sauhArdapUrNa-sambandha-sthApanaM vartate| shrIkumAreNa bhaNitaM
yad bhAratasya lakSyaM sadasyadesheSu paraspara-sAhAyya-vardhanam, AtaMkonmUlanama,
samparka-samedhanaM ch bhaviSyati|

uttarapradesha-mukhyamantrI

uttarapradeshasya mukhyamantriNA yogi-AdityanAthena nija-pradhAnasachive
esa.pI.goyale kathita-bhraSTAchArAropANAmanveSaNArthaM mukhyasachivaH rAjIva
kumAraH vinirdiSTo'sti| asmAkaM vArtAharo varNayati yat lakhanaU nagara-
vAstavyena abhiSeka-guptAkhyena shrIgoyale haradoI-janapade peTrolapampa ityasya
sthApanAsambandhe panJchviMshati-lakSa-rupayakANi utkochtvena yAchnAyAH
AropAH AropitAH Asan‌|

 

 

rASTrapatiH -mahAnasIyavAtyendhanavitaraNaM

rASTrapatinA shrIrAmanAtha-kovindena adya agaratalAyAH rAjabhavane
pradhAnamantri-ujjvalA-yojanAntargataM viMshatiH lAbhArthibhyo
mahAnasIyavAtyendhana vitaraNaM kRtam| tripurAyAH dvi-divasIya-yAtrAvasare
rASTrapatiH gomatIjanapadasya udayapuranagaraM dakSiNa-tripurayA samaM saMyojakaM tri-
saptati-kilomITara-mitaM sudIrgha rASTriya-rAjamArgamapi udaghATayat‌      |

 
rASTriyalokatAntrikasaMyuteshchturvaSapUrtiH

kendre rASTriya-lokatAntrika-saMyuteH prashAsanasya kAryakAlasya
varSachtuSTayaM pUrNatAM gatam| AkAshavANyAH samAchAra-sevA-prabhAgeNa vibhinna-
mantrAlayAnAM upalabdhiSu 'chAra sAla modI sarakAra' iti visheSashrRMkhalA-
kAryakramaH prasAryate| asyAH shrRMkhalAyAH antargatam adya upabhoktR-prakaraNa,
sArvajanika-khAdya--vitaraNa-mantriNA rAmavilAsa-pAsavAnena samaM sAkSAtkAraH
prasArayiSyate| adyatana-kAryakramasya viSayo'sti, sArvajanika-vitaraNa-
praNAlyAM nUtanopakramaH| sAkSAtkAro'yaM adya rAtrau sArdha-nava-vAdane epha.ema.
golDa vAhinyAM shrutigamyo bhaviSyati|

shiSTamaNDalam‌

khAdya-prasaMskaraNa-udyoga-mantrI harasimarata kaura badalasya netRtve ekaM
shiSTamaNDalamadya navadillyAM pradhAnamantriNa narendramodinaM samamilat‌|
shiSTamaNDalena prashAsanasya sevAbhoja-yojanAyai pradhAnamantriNe AbhAraH
prakaTitaH| asyAH yojanAyAH antargataM gurUddhArANi sametya dharmArtha-saMsthAsu
niHshulka bhojana-prasAda-vitaraNArthamupayujyamAnAya khAdyapadArthAya
vastusevAkarasya pratipUrti-vyavasthA vartate| upaveshanAvasare shiSTamaNDalena
IkSuTaNDakRSakANAM hitAya vihitopAyAnAM kRte'pi pradhAnamantrI dhanyavAdaiH
sabhAjitaH|

sureshaprabhuH

vANijyodyogamantrI sureshaprabhuH prAvocht yat prashAsanaM shIghrameva
nUtananaudyogikanItim udghoSayiSyati| nija-mantrAlayasya varSachtuSkasya
upalabdhiviSaye navadillyAM patrakAraiH sAkaM sambhASaNAvasare shrIprabhuNA proditaM
yat nUtanaudhigika-nIti-viSaye gahana-vichAra-sammarshaH prachlati| nUtaneyaM
nItiH chturtha-audayogika-krAntyartha bhArataM॑ susajjIkariSyati| shrIprabhuNoktaM
yat‌ kendraprashAsanena janAnAM madhye vyApArasya vishvAso vivardhito'sti|
gRha-nivesho'pi samedhito'sti odayogikamutpAdanamapi satataM samedhate|

pashchimabaMgAla bhUkSaraNam

pashchimabaMgAlaprashAsanena gaMgA, padamA cheti nadayoH takakSetreSu bhU-
kSaraNamavaroddhuM saptottaraika-shata-koTi-rupyakANAM viniveshasya nirNayo
vihitaH| bhU-kSaraNamavaroddhuM panJchdasha-kilomITara-vyApi-kSetraM pariSkRtaM
vidhAsyate| kAryamidamAgAmi-varSasya mArch-mAsa-paryantaM sampUrayiSyate|

mumbayI varSAH

mahArASTre RtuvijnJAnavibhAgena pashchima-taTIya-kSetreSu adya shvashch
ativRSTeH saMchetanAyAH prasAraNAnantaraM bRhanmumbayI mahAnagarapAlikayA
pUrvasurakSopAyAH upakalpitAH santi| bI.ema.sI. dvArA ekasmina vaktavye
pratipAditamasti yat sameSAmapi variSThAdhikAriNAM vibhAgAdhyakSANAnJch
avakAshaH nirastIkRto'sti| rASTriyApadAmochnabalaM, nausainyabalaM,
agnishamanasevAdalanJch sarvathA susajjAvasthAyAM sthAtum AdiSTAni santi|

                                                    || iti vArtAH ||

 

 

 

 
