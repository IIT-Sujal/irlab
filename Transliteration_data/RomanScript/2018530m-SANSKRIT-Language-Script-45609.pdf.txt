saMskRta-vArtAH

dinAkaH - 30-05-2018
prAtaH - 06 H 55

pravAchko'nuvAdakashch - paramAnandaH

AshulipikaH - harIsha-bhaNDArI

iyam‌ AkAshavANI
samprati vArtAH shrUyantAm

pravAchkaH - paramAnanda-jhAH

mukhya-vArtAH

 pradhAnamantrI shrInarendra-modI adya iNDoneshiyA-rASTrapatinA samaM saMbhASate,
sambhASaNAd anantaraM desha-dvaya-madhye naike sahayoga-sandhayaH hastAkSaraiH
pramANayiSyante iti AshAsyate|

 uttarapradeshe, mahArASTre, nagAlaiNDe ch trayoviMshatyadhika-shata-matadAna-kendreSu
lokasabhA-nirvAchnArtham adya punarmatadAnAni samAyojyante|

 api ch,

 bhArata-pAkistAna-deshau jammU-kashmIre niyantraNa-rekhAsu, antArASTriya-sImAsu
ch vartamAnAM sthitiM samIkSitavantau|

pradhAnamantrI-iNDoneshiyA

pradhAnamantrI shrInarendra-modI adya iNDoneshiyAH rAjadhAnyAM jakArtAyAM tatratya-
rASTrapatinA joko-viDoDo-varyeNa samaM saMbhASate| netR-dvaya-madhye shiSTamaNDala-starIyAt
sambhASaNAd‌ anantaraM desha-dvaya-madhye naike sahayoga- sandhayaH hastAkSaraiH
pramANayiSyante iti AshAsyate| ime sandhayaH pratirakSA-antarikSa-vijnJAna-pravidhi-kSetraiH
sambadhnanti| etadatirichya shrImodI iNDoneshiyA-rASTrapatinA sambhUya bhArata-
iNDoneshiyA-kAryakAryadhikAri-manJchmapi sambodhayiSyati|

punarmatadAnAni

uttarapradeshe kairAnAyAM mahArASTre bhaNDArA-goNDiyAyAM nagAlaiNDe ch
trayoviMshatyadhika-shat-matadAna-kendreSu lokasabhA-nirvAchnArtham‌ aTya punarmatadAnAni
samAyojyante| kendraSveteSu gata-somavAsare matadAnAvadhau sahasrA vikRtayaH saMsUchitAH,
yadanantaraM nirvAchnAyogena tatra punarmatadAnamuTaghoSitamAsIt‌| sameSAmeSAM pradatta-matAnAM
gaNanAH shvaH samAyojayiSyante|

goyalaH-relayAtrAvilambaH

rel-vibhAgIyo mantrI pIyUSa-goyalaH rela-yAtribhyaH sahayogam adhyarthayan
avAdIt yad eSu divaseSu rela-yAnAnAM vilambaH rela-patha-pariSkAra-kAryANAm
anuvartamAnatvAt saMjAyamAno dRshyate| tenodIritaM yat pariSkAra-kAryANi chaitAni
yAtriNAM surakSA-prAthamyam abhidhyAya paramAvashyakAni vidyante|

bhAratapAkau-sainyAbhiyAnamahAnideshakau

bhArata-pAkistAna-deshau jammU-kashmIre niyantraNa-rekhAsu, antA-rASTriya-sImAsu
ch vartamAnAM sthitiM samIkSitavantau staH| kSetreSveteSu pAka-pakSato nirantaraM
jAyamAnAni saMgharSa-virAmollaMghanAni, anya-vidhAni kAThinya-jAtAni ch adhikRtya
desha-dvayasya sainyAbhiyAna-mahAnideshakau ApAta-kAlikyA dUrabhASika-sevayA
sambhASaNamanuSThitavantau| senya- sUtraivijnJApitaM yattatra sambhASaNe pakSa-dvayamapi davi-
pAkSikaM saMgharSa-virAma-sandhiM bhaviSye svAtmanA anupAlayitu pratishrutavantau|

nipAhaH-saMyuktaarabaamIrAtaH

saMyukta-araba-amIrAtena keraleSu nipAha-viSANu-prasAramabhilakSya tataH phalAnAM
shAkAnAM ch AyAtam‌ samprati pratibandhitam‌|  taddeshIya--jalavAyuparivartana-paryAvaraNa--
mantrAlayena prasArite vaktavye spaSTIkRtaM yadeSa padakSepastena vishva-svAsthya-saMghaTanasya
AntarjAlika-sthAnAt prApta-vijnJptimanusRtya gRhIto'sti| tatra rogasyAsya pramukhaM
kAraNaM karelIya-phala-jatukA-saMkramaNaM pratipAditam| atredaM jnJAtavyamasti yat keraleSu
mastiSka-rodhinA bhIvaha-rogeNaitena adyAvadhi nyUnnyUnAstrayodasha janAH akAlaM
kAla-kavalitAH saMjAtAH sUchyante|

                                           || iti vArtAH ||
