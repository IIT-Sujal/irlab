saMskRtavArtAH

dinAMkaH 31-01-2018
prAtaH 06H55

pravAchko'nuvAdakashch - paramAnanda-AAH

AshupilikaH - sunIla-sharmA

iyam‌ AkAshavANI
samprati vArtAH shrUyantAm

pravAchkaH - paramAnanda-jhAH

mukhya-vArtAH

* pradhAnamantrI shrInarendramodI adya navadillyAm indirAgAndhi-
antaHkrIDA-parisare 'khelo iNDiyA iti nAmnA prathamatayA
prArabhyamANAH vidyAlaya-krIDAH samudghATayiSyati|

 meghAlaya-nagAvaiNDayoH vidhAnasabhA-nirvAchnAnAM kRte adhisUchnA adya prasAryate|

 gRhamantrI shrIrAjanAtha-siMhaH vigatebhyo divasebhyaH saMgharSa-virAma-sandheH

ullaghana-paraM pAkistAnaM hyo bhRshaM tarjiMtavAn‌|

° api ch,

* bhaktyAndolana-pravartakasya mahAtmano ravidAsasya jayantI adya

asheSa-deshe sollAsaM samAyojyate|

pradhAnamantrI-khelo iNDiyA

pradhAnamantrI shrInarendra modI adya navadillyAm indirAgAndhi-
antaHkrIDA-parisare 'khelo iNDiyA' iti nAmnA prathamatayA prArabhyamANAH
vidyAlaya-krIDAH samudghATayiSyati| imAH krIDAH AgAmi-mAsasya aSTama-
dinAMka yAvad anuvarttiSyante| etakrIDA-mAdhyamena vidyAlayIya-bAlaka-
bAlikAsu vividha-krIDA-pratibhAnAm anveSaNaM, vikAsanaM ch saMbhaviSyataH|

nirvAchnAni-adhisUchnA

meghAlaya-nagAlaiNDayoH vidhAnasabhA-nirvAchnAnAM kRte adhisUchnA adya
prasAryate| ubhayatrApi pradeshayoH nAmAMkana-patra-pUrttiH adayaivArapsyate|
atrobhayatrApi matadAnAni AgAmi-mAsasya sapta-viMshe dinAMke samAyojyAni
santi|

rASTriyAnvIkSaNAbhikaraNam-islAmika sTeT

rASTriyA'nvIkSaNA'bhikaraNena kasyAshchid‌ gujarAtIya-mahilAyAH
haThAd dharma-parivartanArthaM, saudI-arabiyAyAm islAmika sTeTa-ityAtaMki-gulmaM
prati vikrayArtha ch prayatamAnAn kerala-karNATaka-vAstavyAn nava janAn
virudhya prAthamikI panJjIkAritA'sti|

rAjanAthaH-pAkistAnam‌

gRhamantrI shrIrAjanAtha-siMhaH vigatebhyo divasebhyaH saMgharSa-virAma-sandheH
ullaMghana-paraM pAkistAnaM hyo bhRshaM tarjitavAn| shrIsiMhena samudIritaM yad
islAmAbAdaH shakti-saMpannasya bhAratavarSasya shAlInatAyAH anuchitamartha naiva
gRhaNIyAt| saH gatadivase chNDIgaDhe bhAratIya-janatA-yuvA-morcheti saMghaTanasya
sadasyAn‌ samudbodhayati sma|

eDIbI-kendram

eshiyan-DivelapamaiNTa-baiMkena, kendreNa ch pradhAnamantri-grAma-mArga-
yojanA'ntargatam asama-chattIsagaDha़-madhyapradesha-oDishA-pashchimabaMgAleSu
sarvaRtUpayogino dvi-SaSTi-shata-kIlomITara-dIrghAn‌ grAma-mArgAn‌ nirmAtuM
panJchviMshati-koTi-DAlara-mudrANAm RNa-sandhiH vihito'sti| sandhirayaM
gatadivase Arthika-viSaya-vibhAgIyena saMyukta-sachivena samIra-kumAra-khare-
varyeNa bhAratIya-prashAsana-pakSato hastAkSaraiH pramANitaH|

ravidAsajayantI

bhaktyAndolana-pravartakasya mahAtmano ravidAsasya jayantI adaya
asheSa-deshe sollAsaM samAyojyate| eSA jayantI prativarSa mAgha-
pUrNimAyAmAyojyate| rASTrapatiH shrIrAmanAtha-kovindaH etadavasare desha-vAsi-
janAn‌ bahusho vardhApitavAn‌| svIye-sandeshe shrIkovindena kathitaM yad‌  bhakta-
ravidAsasya vishvabandhutva-samatva-pradhAnAH upadeshAH adyatve'pi jagati
nitarAM prAsaMgikatAM bhajante|
