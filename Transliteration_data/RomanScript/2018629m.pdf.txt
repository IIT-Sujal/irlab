

dinAMkaH 29-06-2018
prAtaH 06H55
pravAchikA'nuvAdikAch - sAdhanA-sharmA

AshulipikaH - harIsha-bhaNDArI

iyam‌ AkAshavANI
samprati vArtAH shrUyantAm
pravAchikA - sAdhanA-sharmA
mukhya-vArtaH

adya pradhAnamantrI narendra-modI navadillyAM akhila-bhAratIya-AyurvijnJAna
chikitsA-saMsthAne rASTriya vRddhAvasthA-kendrasya shilAnyAsaM kariSyati| api
ch svanivAse ikSudaNDasya sArdhaikashata kRSakANAM shiSTamaNDalena vArtA
vyAhariSyati|

 kendriya-grAmINa-vikAsa-mantrI narendra-siMha tomaraH avadat yat prAshAsanika-
yojanA samayabaddharItyA pravartayet‌|

 kendrIya-mantrI nitina-gaDakarI avadat‌ yat‌ rAjamArgakSetraM bhAratIya-
adhikoSapatibhyaH bahUnAM avasarANAM upalabdhi kArayati|

pradhAnamantrI-emsa

pradhAnamantrI narendramodI adya navadillyAM akhila-bhAratIya-AyurvijnJAna
chikitsA-saMsthAne rASTriya vRddhAvasthA-kendrasya shilAnyAsaM kariSyati| kendramidam
variSThAn‌ nAgarikAn‌ vishiSTa-chikitsA-sauvidhyaM pradAsyati| asmin‌ dvishata shaiyyAH
bhavitAraH| ekasya prAshAsanika-vijnJptyAM vijnJApitaM yat pradhAnamantrI saphadarajaMga-
aspatAle panJchpanJchAshadadhikapanJchshatashaiyyAnAM vishiSTa-chikitsA-suvidhAnAM udghATanaM
kariSyati|

pradhAnamantrI-kRSakaH

pradhAnamantrI narendra modI svanivAse ikSudaNDasya sArdhaikashatakRSakANAM
shiSTamaNDalena vArtA vyAhariSyati| prAshasanika vijnJptyAM ullikhitaM yat
shiSTamaNDale uttara-pradeshasya, uttarAkhaNDasya, panJjAbasya, mahArASTrasya, karNATakasya ch
kRSakAH sammilitAH santi| kRSakaiH saha vArtAyAM ikSudaNDakSetrAya prAshAsanika-
hastakSepAnAmupari kArye chrchAH bhaviSyanti|

kendriya-grAmINa-vikAsa-mantrI narendra-siMha tomaraH avadat yat prAshAsanika-
yojanA samayabaddharItyA pravartayet| tomaraH adya navadillyAM dishA pahala ityavasare
sAMsadaiH variSTha-adhikAribhishch saha vyApaka-vichAraM kurvan AsIt| grAmINa-vikAsa-
mantrApayasya sUchnAnusAreNa dishA saptAhaH asmin bhAge panJchviMshati dinAGakaM yAvat
AmAnyate sma|

AyuSa-Ayurveda-auSadhiH

AyuSa-mantrAlayasya sachiva vaidyaH rAjesha-koTechA nyagadat yat tasya vibhAgaH
saMskRta-chAtrebhyaH AyurvedaHauSadhiM pRthak viSayarUpeNa AnetuM sajjIkaroti| anena
auSadhInAM Ayurvedasya ch kAryANAM kRte saMskRtabhASAyAM bahuvarSapUrva parijnJAtuM sahayogaH
bhaviSyati| yaiH chAtraiH dvAdashakakSAyAM saMskRtena uttIrNAH taiH chAtraiH AyurvedaH
viSayarUpeNa pAThayituM shakSyate|

shrIkoTechA vigatadivase lehakSetre sovA-rigpA-krAyakramasya ekadivasIya-
kAryashAlAyAM bhAgaM gRhItavAn|

gaDakarI-adhikoSapatayaH
kendrIya-mantrI nitina-gaDakarI avadat‌ yat‌ rAjamArma kSetraM bhAratIya-
adhikoSapatibhyaH bahUnAM avasarANAM upalabdhi kArayati| taiH eSAM avasarANAM dohanaM
kuryAt| parivahana-rAjamArgamantrI adya mumbayyAM deshasya shIrSastha-adhikoSapatibhiH
saha melanaM kariSyati|

nIti-Ayoga
nIti-AyogaH adya navadillyAM mahatvAkAMkSi-janapada-kAryakramasya prathamaM
vikAsa-kramaM prasArayiSyati| vikAsakramasya nirdhAraNaM asya varSasya ekatriMshat
mArchtaH ekatriMshat maI mAsaparyantaM janapadaiH pragateH nirdhAraNena bhaviSyati|
