saMskRtavArtAH
dinAMkaH- 09-01.2018
sAyam‌ - 06H10

mukhyavArtAH

7 pradhAnamantriNA narendramodinA videsheSu bhAratIyamUlasya sAMsadAH adhyarthitAH yat
te bhAratodaye sahabhAgino bhaveyuH|

7 shIrSa-nyAyAlayena svAdeshaH saMshedhitaH, proktaM ch yat chlrachchitrAlayeSu
rASTragAnavAdanamAnivArya nAsti|

7 jammUkashmIre anantanAgajanapade surakSAbhaTaiH sAkaM saMjAta-saMgharSe AtaMkidvayaM
vyApAditam|

pradhAnamantrI-pravAsi-sAMsada-sammelanam

pradhAnamantriNA narendra-modinA vishvasya vibhinnadeshebhyaH samAgatAH
bhAratIyamUlasya sAMsadAH AgrahitAH yat te bhAratodaye sahabhAgino bhavantu|
deshasyArthikonnataye utprerakAshch sidhyantu adya nava-dillyAM pravAsi-bhAratIya-
sAMsadAnAM sammelanam sambodhayatA shrImodinA proktaM yat te bhAratasyonnati-gAthAM
AsamantAt prasArya vedeshika-pratyakSa-niveshAkarSaNe sAhAyyamAchritum arhiSyanti|
anenoktaM yat nAtipUrva deshe pratyakSa-vaideshika-nivesha-rUpeNa SoDasha-kharbuda-DAlara-
mUlyAtmako rAshiH samAgataH| shrImodinA bhaNitaM yat tasya prashAsanena dUragAmi-
mahattvapUrNa-nItigata-parivartanAni vihitAni| pradhAna-mantriNoktaM yad bhAratena bhRshaM
unnatiradhigatAsti| anena nigaditaM yad‌ vastusevAkaraH bRhattama-pariSkAraH asti|
videsheSu bRhadupalabdhaye pravAsi-sAMsadAn‌ vardhApayatA shrImodinA proditaM yad‌ bhAratIya-
janAH yatra-kutrApi agachchan‌ te tatratyAH eva bhUtvA nyavasan‌| parantu teSAmantarage
bhAratIyatA sarvadaiva yathAvasthameva jIvati| pravAsi-sAMsadAn‌ sambodhayan‌
harSAlirekamanubhavan pradhAnamantrI nyagadat‌ yad‌ bhAratIyamUlasya janAH marishasa,
purtagAla, AyaralaiNDa, cheti deshAnAM pradhAnamantri-sannibhochchpadeSu samAsInAH vartante|

shIrSanyAyAlayaH -rASTragAnam‌

sarvochch-nyAyAlayena adya proktaM yat chlachchitra-pradarshanAt‌ prAk‌
rASTragAnavAdanam anivArya nAsti| nyAyAlayena SoDashottara-dvisahasra-tama-varSe
navambara-mAse pradatto nijAdeshaH saMshodhitaH yasmin rASTragAnavAdanasyAnivAryatA
pratipAditA AsIt‌|

jammU‌-kashmIrAtaMkavAdI

jammUkashmIre anantanAga-janapade adya prAtaH surakSAbalaiH saha saMjAte saMgharSe
AtaMkidvayaM nihatam| surakSA-sotAMsi AkAshavANIm‌ asUchyan‌ yat‌ lAran‌
kokaranAga-kSetre anveSaNAbhiyAnaM pravartate| prApta-sUchnAnusAreNa saMgharSe vraNIbhUtaH ekaH
AtaMkavAdI palAyitaH|

pratyakSakarasamAharaNavRddhiH

gate varSe aprailamAsataH disambara paryantaM pratyakSa-kara-samAhAre prAg‌ varSasya
asyaiva avadheH tulAyAm‌ aSTAdasha dashamalava dvi pratishatamitA vRddhiH saMjAtAsti|
prashAsanena pravartamAna-vittavarSasya Adya-nava-mAseSu pratyakSakaratvena sArdha-SaDa़-lakSa-
koTi-rUpyakato'pi adhikarAshiH ekatrIkRtaH|

prashAsanaM hajayAtrA

prashAsanena prakhyAtaM yat‌ svAtantrayottarakAle ullekhanIyAH pAdona-dvi-lakSAd‌
adhikAH muslima-janAH Samo hajayAtrAM kariSyanti| alpasakhyaka-kAryamantrI
mukhtAra -anbAsa-nakavI adya pratyapAdayat‌ yat‌ trivarSapUrvaM bhAratIyAH hajayAtriNaH
SaT‌trishaduttara-ekalakSamitAH eva Asan| nakavinA nigaditaM yad redamprAthamyena
muslima-mahilAH api purUSa-sahayoginaM vinaiva hajayAtrAyai prayAsyanti|

amerIkA-pAkistAnam

amerIkAdeshena proktaM yad AtaMkavAdamunmUlayituM saH pAkistAnena sArdhaM kAryaM
karttuM samIhate| rakSAmantrAlayasya saMchAra-sachivena karnala rAbarTa mainiMga ityanena proktaM
yad amerIkayA tAlibAna-hakkAnI-nibhAn AtaMki-gulmAn sametya anyAtaMki-
saMjAlamapi nirmUlayituM vishiSTa-pAda-kSepotthApanAya pAkistAnam‌ abhihitamasti|
anena nigidataM yad‌ amerIkayA AshAsyate yad‌ AtakisaghaTanebhyaH pAkistAne sthAnaM
naiva pradAsyate nahi tataH AtaMki-kriyAkalApAH anumaMsyante| sachivena spaSTIkRtaM yat
pAkistAnAya pradIyamAnaM navati-koTi-DAlarAtmakaH sAhAyyarAshiH samprati nilambitaH
eva vartate|

dakSiNauttarakoriyA olampikAyojanam‌
uttarakoriyA-deshaH dakSiNakoriyA deshe AgAmi-mAse shItartuM olampika-krIDAsu
pratinidhimaNDalaM preSayiSyati| ubhayordeshayoH sImni senArahite pAnamunajomAkhye
shAntigrAme varSadvayAntarAle sajAte deshad‌vayasyopaveshane nirNayo'yamabhisvIkRtaH|
                                || iti vArtAH ||
