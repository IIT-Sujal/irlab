
dinAMkaH 27-04-2018
sAyaM - 06H10

mukhya-vArtAH

0 pradhAna-mantriNA bhArata-chInayoH madhye vArtAsu deshayormadhye sambandhAn‌
samedhitum‌ upAyAH chrchitAH|

* gata-vitta-varSe vastu-sevA-kara-rUpeNa prashAsanena eka-chtvAriMshat-
sahasrottara-saptalakSa-koTi-rUpyakANi arjitAni|

karNATaka-vidhAnasabhA-nirvAchnAt nAmAkana-pratyAvartanasya adayAntimo
divasaH AsIt‌|


pradhAnamantrI

pradhAna-mantriNA bhArata-chInayoH madhye pratinidhi-starIya-vArtAsu
deshayormadhye sahasra-varSa-prAchIna-sambandhAH ullikhitAH| narendra-modI chIna-
rASTrapatiM shI. jinapiMgaM uktavAn yat saMbhUya kAryAchraNArthaM deshayoH kRte
mahAnavasaro'sti| anena deshayoH janAnAm‌ api ch vishvasyApi kalyANaM
bhaviSyati| ubhayoH netroH madhye vuhAna-nagare dvi-pAkSika-sambhASaNaM
saMjAtam‌| rASTrapatiM shI. jiMpiMgaM pradhAnamantrI uk‍tavAn‌ yat‌ deshayoH saMbhUya
kAryAchraNena vishvasya chtvAriMshat pratishataM janAH lAbhAvintAH bhaviSyanti|
AgAmi varSe bhArate etAdRsham anaupachArika-upaveshanArtha shrImodI rASTrapataye
shI. jiMpiMgAya prastAvaH pradattaH|

 

variSThAdhivaktA

variSThAdhivaktrI iMdu-malhotrA adya uchchtama-nyAyAlayasya
nyAyAdhIsha-padAsInA abhavat| pradhAna-nyAyAdhIshena dIpaka-mishreNa eSA
padasya shapatham aMgIkAritA|

 

jIesaTI
gata-vitta-varSe vastu-sevA-kara-rUpeNa prashAsanena eka-chtvAriMshat-
sahasrottara-saptalakSa-koTi-rUpyakANi arjitAni| karo'yaM gata-varSe
julAImAsataH prArabdhaH AsIt| vitta-mantrAlayasya vijnJptyAM proktaM yat
pratimAsaM adhi-navAshIti-sahasra-koTi-rUpyakANAM rAjasvaM vastu-sevAkarataH
labdham‌

 

nyAyAlaya-kRSNAMgAra

dillyAM visheSeNa sIbIAI-nyAyAlayena adya goMDavAnA ispAta-
limiTeDa-samavAyaM tasya nideshakaM ch mahArASTre mAjarA-kRSNAMgAra-khaMDAdhigrahaNe
vaMchnA-AparAdhika-SaDayantrayoH aparAdhinau pramANitau| visheSa-sIbIAI-
nyAyAdhIshena samavAya-nideshakasya ashoka-DAgA ityasya nigrahaNam
AdiSTam|

 

karNATaka

karNATaka-vidhAnasabhA-nirvAchnAt nAmAMkana-pratyAvartanasya adyAntimo
divasaH AsIt| kati pratyAshinaH nirvAchna-samare bhaviSyanti, anantaraM
jnJAsyate| rAjye prachArAbhiyAnaM sajavaM prachlati| bhAratIya-janatA-pArTI-kAMgrasa-
dalayoH rASTriyAdhyakSau prachArAbhiyAnAya karNATaka-rAjye-vartete| maMgalurUnagare
rAhula-gAndhinAdya dalasya ghoSaNA-patraM prakhyApitam| nirvAchkAnAM mataM prAptuM
dalena bahavaHH krAntikAri-ghoSaNAH kRtAH santi| atrAntare bhAjapA rASTriya-
adhyakSeNa amita-shAhena bellArI-janapade prachArAbhiyAnaM nirasya baMgalurU-nagare
dalasya-variSTha-netRbhiH vichAra-vimarshaH kRtaH| shrIshAhasya koppala-kukanura-
gaMgAvatI-sthaleSu janasabhA-sambodhanasya kAryakramo vartate|


chattIsagaDhaH

chattIsagaDhasya bastara-kSetre bIjApura-janapade surakSA-balaissaha saMgharSa
mahile sametya saptamAovAdinaH vyApAditAH| janapadArakSi-dalasya
anvIkSaNAbhiyAnAvadhau eSA ghaTanA saMjAtA| ghaTanA-sthalAt prachuramAtrayA
AyudhAni adhigatAni|


gaDakarI

rAjamArga-mantriNA nitina-gaDakariNA bhaNitaM yat mArgIya-durghaTanAH
roddhuM kaThora-mArga-surakSA-vidhInAmAvashyakatA vartate| navadillyAM mArga-surakSA-
viSaye prashAsanetara-saMghaTana-sammelanaM saMbodhayan shrI-gaDakariNA proktaM yat
janAnAM sahabhAgitvaM vinA surakSita-yAtrA na sambhAvyate|

pradhAna-kaushala

kaushala-vikAsa-udyamitA mantriNA dharmendra-pradhAnena proktaM yat yuva
janAn kaushala-prashikSaNaM pradAtuM rAjyaM kendraM ch militvA kAryam kuryuH|
rAjyAnAM kaushala-vikAsa-udyamitA mantriNAM navadillyAM samAyojite
sammelane shrIpradhAnena bhaNitaM yat prashAsanena vibhinnaiH kAryakramaiH yuvajanebhyaH
kaushala-prashikSaNaM pradIyate|

 

                                           || iti vArtAH ||
