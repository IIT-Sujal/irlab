
dinAMkaH 23-04-2018
sAyaM - 06H10
mukhya-vArtAH

 rAjyasabhAyAH sabhApatinA ema.vaikaiyAnAyaDunA adya bhAratasya pradhAna-
nyAyAdhIshaM dIpaka-mishraM virUddhya mahAbhiyoga prastAvaH sAkSyAbhAvAt
pratyAkhyAtaH|

 karNATake vidhAnasabhA-nirvAchnAya pratyAshinAM nAmAMkana-prapUraNa kAryaM
drutagatyA prachlati, etadarthaM shvaH antimo divaso'sti|

 videshamantriNA suSamAsvarAjena bhaNitaM yat bhArata-chIna-deshIya janAH
parasparasya bhASA-shikSaNaM kuryuH, yena pArasparika-sambandhe saukaryaM
bhavet

rAjyasabhAsabhA-pati H

rAjyasabhAyAH sabhApatinA ema.vaikaiyAnAyaDunA  adya bhAratasya pradhAna-
nyAyAdhIshaM dIpaka-mishraM virUddhya mahAbhiyoga-prastAvaH sAkSyAbhAvAt
pratyAkhyAtaH| shrInAyaDunA vidhi-saMvidhAna-visheSajnJaiH saha vichArya
pratyAkhyAnAdeshaH prakhyApitaH yatra dvAviMshatiH kAraNAni pradattAni santi|
prathama-vAraM pradhAna-nyAyAdhIshaM virUddhya mahAbhiyogaH prastAvasya sUchnA
shukravAsare sapta vipakSa-dalaiH pradattA AsIta|| atrAntare bhAjapA-dala-pravaktrA
uchchtama-nyAyAlaye adhivaktrA nalIna-kohalinA bhaNitaM yat vipakSasya
prastAve ko'pi saMvaidhAnikAdhAro nAsIt|| rAjanItikoddeshya-sAdhanArthameva
prastAvaH AnItaHH AsIt||

kAMgresadalena rAjyasabhA-sabhApateH ema.vekaiyAnAyaDu varyasya pradhAna-
nyAyAdhIshaM virUddhya mahAbhiyoga-prastAvasya pratyAkhyAnaM samAhUtamasti|
dalena proktaM yat etaM virUddhya uchchtama-nyAyAlaye yAchikA prastoSyate|
navadillyAM vArtAharaiH sambadan variSThanetA kapila-sivbalaH proktavAn yat
sabhApateH nirNayo'yaM avedhAniko vartate|

kAMgresa-adhyakSeNa rAhUla-gAndhinA bhaNitaM yat tadIya dalaM samAjasya
nirdhana-pashchvartI dalitAnAM hitasaMrakSaNAya saMbhUya kAryamAchriSyati|
tenAropitaM yat  enaDIe prashAsanaM deshasya mahatvapUrNa-padeSu rASTrIya-svayaM-
sevaka-saMghAnuprANita-janAn niyojayati|
bhAjapA-adhyakSaH amitashAhaH rAhula-gAndhinaM pRSTavAn yat asau
saMvidhAnasya saMrakSaNamichchati athavA sva-rAjavaMshasya|

uttarapradeshaH

uttarapradeshe lakhanaU-taH viMshati-kilomITara-dUre haraunI-rela-sthAtre jana-
sammarde, yAtrI mRtaH, anye ch AhatAH santi| vArtAhareNa proktaM yat
ghaTanAnantaraM dainika-yAtriNaH relamArgeSu upavishya tri-horA-paryantaM lakhanaU-
kAnapura-madhye rela-sevAM sthagitavantaH|

karNATaka

karNATake vidhAnasabhA-nirvAchnAya pratyAshinAM nAmAMkana-prapUraNa kAryaM
drutagatyA prachlati, etadarthaM shvaH antimo divaso'sti| bhAjapA-netA
jagadIsha-sheTTaraH proktavAn yat rAjye dalasya vijayaH avashyaM bhavitA|
aparatra akhila-bhAratIya-kAMgresa-samityAH pravaktrI priyakA chturvedI
bhaNitavatI yat kAMgresa-dalasya kendrIya-netRbhiH rAjya-netAraH pUrNa-
svAtantatryaM pradattamasti|

vishvavidyAlaya-anudAna-Ayoga

vishvavidyAlaya-anudAna-Ayogena proktaM yat yoge DiplomA-upAdhi-
arjitebhyaH pratyAshibhyaH bhautika-chikitsA pAThyakrame prAthamikatA pradAsyate|
nirNayo'yaM visheSajnJAnAM samityAH parAmarshAnantaraM vihitaH|

maNipura

maNipure adyaM khoMgajoma divasaH AmAnyate| divaso'yaM yobula-
janapade khoMgajoma-kSetre eka-navatyuttara-aSTAdasha-shatatame varSe AMgla-maNipura-
yuddhe vIragati-prAptebhyaH krAMtikAribhyaH shraddhAnJjaliM samarpaNAya AmAnyate|

suSamA svarAjaH

videshamantriNA suSamAsvarAjena bharaNitaM yat bhArata-chIna-deshIya janAH
parasparasya bhASA-shikSaNaM kuryuH, yena pArasparika-sambandhe saukaryaM bhavet
chIna deshe bhAratIya-dUtAvAsa-dvArA samAyojita-bhArata-chIna-maitryAM hindyAH
yogadAnaM kAryakrame svarAjena idaM proktamasti| tatra svarAjena tatratya
uparASTrapatinA vAM-kiyAnena sammilya dvi-pakSikAH saMbandhAH chrchitAH|
shrImatI svarAjaH shaMghAI-sahayoga-saMghaTanasya videsha-mantriNAM samellanArthaM
chIna-deshe pravasati|

                                                 || iti vArtAH |||
