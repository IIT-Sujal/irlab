
dinAMkaH 08-10-2017
sAyaM - 06H10

mukhyavArtAH

0 pradhAnamantrI shrInarendramodI bharUche narmadA-setoH AdhArashilAM
sthApitavAn‌ |

0 pradhAnamaMtrI narendramodI adya gujarAtasya vaDanagare navIna-
chikitsAlayasya, meDikala-mahAvidyAlayasya ch udghATanam akarot|

0 bhAratIya-vAyusenA adya panJchAshIteH janmadivasasya AyojanaM
sotsAhena Amanyate|

modI-narmadA

pradhAnamantrI shrInarendramodI bharUche narmadAnadyAM bhADabhUta-setoH AdhArashilAM
sthApitavAn| etadatirichya aMtyodaya-eksapresa-relayAnasya prArambhaH akarot|
aMtyodaya-relayAnam udhanAtaH bihArasya jayanagaraparyantaM vartate|

pradhAnamaMtrI-gujarAtaH

pradhAnamaMtrI narendramodI adya gujarAtasya vaDanagare panJchkoTi-mUlya-nirmita-
chikitsAlayasya meDikala-mahAvidyAlayasya udghATanaM akarot| gujarAta-
yAtrAyAH dvitIye divase pradhAnamaMtrIvaryaH vaDanagare janmasthale agachchat‌ |
pUrNaTIkAkaraNasya lakSyaM shIghratayA prApanArtha saghana-mishana-iMdradhanuSasya
prArambhaH akarot| shrImodIvaryaH sAmudAyika-svAsthya-kAryANAM
svAsthyakarmijanAn prati I-TebaleTa-ityasya vitaraNaM kRtvA chladUravANyAH
navIna-praudyogikI-imaTeko-ityasya prArambhaH akarot| chturdashAdhika-
dvisahasravarSasyAnantaraM shrImodI idAnIM sva-paitRka-sthale agachchat| shrImodI
adya paitRkasthale mArga-amaNam api akarot|

bhAratIya-vAyu-senA-divasaH

bhAratIya-vAyusenA adya panJchAshItiH divasam Amanyate| vAyusenAyAH
sthApanA dvitrishat-navashatAdhika-varSatame adyaiva abhavat| asmAkaM
vArtAharAnusAreNa Asmin avasare mukhyakAryakramasya AyojanaM hiMDana-
vAyusainya-pattane abhavat | asmin avasare rASTrapatiH pradhAnamaMtrIvaryaH
vAyusenAyai shubhechchAM vyAhRtavantau| shrIrAmanAtha-koviMd TvITa-sandeshe avAdIt
saH bhAratasya raNabAMkura-vAyusainyajanAnAM pratibaddhatAyAH kRte, niSThAyAH
kRte, vIratAyAH kRte ch namanaM karoti| shrImodI TvIT-sandeshe avAdIt yat
vAyusainyajanAnAM dradRsaMkalpasya kAraNena buddhimattAyAH bale bhAratIya-nabhaH
surakSito'sti|

rASTrapatiH keralaH

rASTrapatinA rAma-nAtha-kovindena adya keralarAjye shatakoTirUpyakasya
mAtA-amRtAnandamayI-maTha-pariyojanA- jIvaamRtam ityasya kollAmajanapade
samudghATanaM vihitam| anayA pariyojanA deshasya panJchsahasragrAmINAH
svachcha-peyajalena lAbhAnvitAH bhaviSyanti| mAtA- amRtAnandamayI maThasya
adhyakSeNa svAmI-amRtasvarUpAnaMda-puriNA proktaM yat rASTrapateH rAjye
samAgamanena ammAdvArA same'pi deshe sanJchAlita-dharmArthagatividhiSu sAhAyyaM
prApsyati|

janarakSA yAtrA
bhAratIya-janatA-pArTItidalAdhyakSasya amitashAhasya netRtve adya navadillyAM
jana-rakSA-yAtrA prArabdhA| yAtreyaM sIpIAI dalaM virUddhaya samArabdhA |
dhyAnAspadaM vartate yat keralarAjye bhAratIyajanatApArTItidalasya kAryakartRNAM
tatratyo mukhyamantriNaH kSetre eva hatyA sanJjAtA|

pradhAnaH bhArate-kAryAlayaH

shilAtailamantrI dharmendrapradhAnaH 'saudI aramakosa' iti nAnmaH
tailasamayAvasyAdhyakSaH amIna-ech-ala-nasIrashch asya samavAyasya
bhAratIyakAryAlayaH gurUgrAmanagare adya samudghATitau| atrAvasare
sambhASamANena shrIpradhAnena bhaNitaM yat bhArataM saudI-taila, mahAnasIyavAtI
ityanayoH kRte mahatvyAvasAyikarUpatvena vartate| samavAyasya bhArate
vyavasthApanena deshadvayormadhye vyAvasAyika-sambadhaH sudRDho bhaviSyati|

aMDamAna-nikobAraH

aDamAna-nikobArasya ch kamAnaH  adya saptadasha- sthApanAdivasasya
AyojanaM sotsAhena kurUtaH | eSaH senAyAH trayANAm aMgAnAM saMyukta-
anvIkSaNAbhiyAna-kamAnaH vartate| asya kamAnasya sthApanAm aMDamAna-
nikobAra-kSetre bhAratIya-hita-surakSArthaM abhavat| asmin avasare kamAMDara-ina-
chIpha-vAisa-eDamirala-bimalavarmA utkarSe adya pragamanasya nirIkSaNam
akarot‌|

shrIlaMkA

shrIlaMkAyAH sainyabalAni gatarAtrau dasha- bhAratIya-dhIvarANAM naukA- sahitena
bandhanaM kRtAni| shrIlaMkAyAH kovilAna-kendrasya uttare dasha-sAmudrika-mIla-
dUre bandhanaM abhavan| dhIvarAH jAphanAyAM sahAyaka-matsyapAlana-nideshakasya
adhIne vartante|

jhajjhAvAtaH

amarikAyAM sAmudrika-jhaMjhAvAtaH neTa iti lUsiyAnAyAM misisipI-
ityasya taTIya-sthApanAnAm‌ anantaraM biloksIM samprAptavAn | neTa-
kAraNAt‌ taTIya-prAMteSu tIvra-vAyuH prachlati| jhajjhAvAta-kAraNAt‌ anekeSu
sthaleSu jalAplAvasya chetAvanA vartate| jhanJjhAvAte nyUnatA bhaviSyati
ityapi anumAnaM vartate| rASTrapatiH DonAlDa-TrampaH misisiSyAM lUsiyAnAyAM
ch ApAtasthityAH ghoSaNAm akarot| misisipyAH gavarnaravaryaH janAn
prati avAdIt‌ yat‌ te surakSita-sthAneSu gachcheyuH|

                                                | iti vArtAH ||
