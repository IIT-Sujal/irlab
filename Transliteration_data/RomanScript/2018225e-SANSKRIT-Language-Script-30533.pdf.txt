saMskRtavArtAH

dinAMkaH- 25-02-2018 sAyam‌ - 06H10

anuvAdikA -latA AshulipikaH - sushIlakashyapaH

saMskRta-vArtAH
iyam AkAshavANI
samprati vArtAH shrUyantAm
pravAchikA - latA
mukhyavArtAH

® pradhAnamantriNA narendramodinA mana kI bAta iti kAryakrame samudIritaM yat‌
kRtrimavabuddhyAdInAM prayuktapravidhInAm‌ upayogena nirdhanAnAM vaMchitAnAm‌ abhAvagrastAnAM
ch avashyaM kalyANaM bhavatu|

 

7 pradhAnamantrI pratyapAdayat yat maharSi-aravindaH antashchetanAM brahmANDaM chaikasUtreNa badhnAti|
 
nAgAlaiNDa-meghAlayayoH vidhAnasabhA-nirvAchnaprachAraH adya sAyaM samAptaH|


7 bhAratIyasya chInI-mRttikA-pAtrodyogasya saMvardhanArthaM chInAt IdRkpAtrANAm AyAte
sImAkaraH pravardhito'sti|

pradhAnamantrI

pradhAnamantriNA narendramodinA mana kI bAta iti kAryakrame samudIritaM yat
kRtrimabuddhyAdInAM prayuktapravidhInAm upayogena nirdhanAnAM vaMchitAnAm abhAvagrastAnAM ch
avashyaM kalyANaM bhavatu| asau proktavAn yat mumbayyAm ekasmin kAryakrame amunA vaijnJAnikAH
api etAdRkpravidhInAm vikAsAya prabodhitAH Asan| evaM shArIrikarUpeNa ashaktAH janAH
lAbhAnvitAH syuH| navIna-pravidhibhiH prAkRtikApadAM pUrvajnJAnamapi jagataH kalyANAya apekSyate|

pradhAnamantrI aravindo


pradhAnamantrI pratyapAdayat yat maharSi-aravindaH antashchetanAM brahmANDaM chaikasUtreNa badhnAti|
asau tamilanADurAjyasya villupuraM nagare adya 'arovila' ityasya svarNajayantyavasare abhibhASate
sma| amunA bhaNitaM yat arovile ityatra bhinnamatAnAM janAnAM madhye samvAdaH svAbhAvikI chrchA
ch saMbhavati| tena etadapi kathitaM yat prAchIna-bhAratIya-paramparA eSA eva AsIt|

ena. AI. e.

rASTiyAnveSaNavibhAgaH pAkistAnIya-rAjanayikam Amira-jubaira-siddhIkIM virUddhya
antarrASTriya-ArakSi-saMsthAtaH sanJchetanA-prasAraNArthaM prakriyAM samArabhata| dakSiNabhArate amerikA-
isrAiladeshayoH vANijyadUtAvAsayoH AtaMkyAkramaNArthaM SaDyantrasya kRte Amira-jubairaM virUddhaya
gatasaptAhe AropapatraM prastutamAsIt| chturdashottara-dvisahasratame varSe shrIlaMkAyAM
pAkistAnochchAyoge kAryaM kurvatA Amira-jubaireNa bhArate AtaMkyAkramaNAnAM SaDyantram arachyat
ityAropo vartate|

nAgAlaiNDaH
nagAlaiNDa-meghAlayayoH vidhAnasabhA-nirvAchnaprachAraH adya sAyaM samAptaH|

vibhinnarAjanaitika-dalanetubhiH matadAtAraH AkraSTumantimaprayAso vihitaH| matadAnaM maMgalavAsare
bhavitA| rAjyadvayena saha tripurAyAM matagaNanA mArch-tRtIyAyAM bhaviSyati|

endI DampiMga

bhAratIyasya chInI-mRttikA-pAtrodyogasya saMvardhanArthaM chInAt IdRkpAtrANAm AyAte
sImAkaraH pravardhito'sti| chInAt seremikanirmita-vastuSu pratikilogrAme eka dashamalava shUnya
chtvAri amerikIya-DAlarasya shulkaM pradAtavyaM bhaviSyati|

DI.Ara.DI.o.

 rakSAnusandhAna-vikAsa-saMsthAnena adya mAnava-rahitasya yuddha-vimAnasya rUstama-dvitIyam
ityasya saphalaM parIkSaNaM vihitam| parIkSaNamidaM karnATakasya chitradurgA-janapadasya chlakere ityatra
sampannam|

uttarakoriyA-nindA

uttarakoriyA taM virUddhya amerikAdeshasya sadya-pratibandhAn adya anindat| asau
uktavAn yat amerikA koriyA-dvayasya madhye shIta-olampika-krIDAnAM saphalAyojanena saMvardhita-
sabandhAn nyUnI kartu cheSTate| uttarakoriyA-videsha-mantrAlayasya vaktavye |

                                                    || iti vArtAH ||
