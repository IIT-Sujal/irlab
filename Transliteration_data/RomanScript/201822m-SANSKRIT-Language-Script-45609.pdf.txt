

dinAMkaH 02-02-2018

prAtaH - 06H55

mukhyavArtAH

0rAjasthAne hyaH prakAshamAyAtaiH upa-nairvAchnika-parINAmaiH vasundharA-rAje-
prashAsanAya prabala AghAtaH pradattaH|

 shIrSa-nyAyAlayaH bI.ech.loyA-varyasya mRtyoH svatantrA'nvIkSaNa-
yAchikAyAH shravaNam adya punaH samArabhate|

* prathame Darban-krikeT-dvandve bhAratena dakSiNAphrIkA-dalaM SaDbhiH krIDakaiH
parAjitam|

upanirvAchnam‌

rAjasthAne hyaH prakAshamAyAtaiH upa -nairvAchnika- parINAmaiH vasundharA-
rAje-sannItAya rAjya-prashAsanAya prabala AghAtaH pradattaH| tatra alavara-
ajamerayoH saMsadIyAsana-yugalaM, maNDalagaDh-vidhAnasabhAsanaM cheti trINyapi
AsanAni kA~gresa-dalena bhAjapA-dalasya hastAd AchchinnAni|

evameva pashchima-baMgAle noADa़A-vidhAnasabhA-kSetrAsanAya, uluberiyA-
lokasabhAsanAya ch sadyaHsamAnneSu upa-nirvAchneSvapi shAsanAdhiruDhena
tRNamUla-kA~gresa-dalenaiva vijayo labdhaH|

shIrSanyAyAlayaH-loyA

shIrSa-nyAyAlayaH kendrIyA'nvIkSaNa-vibhAgIyasya bhUtapUrva- vishiSTa-
nyAyAdhIshasya nyAyamUrteH bI.ech‌.loyA-varyasya rahasyamaya-rItyA saMjAtasya
mRtyoH svatantrAnJnvIkSaNa-yAchikAyAH shravaNam‌ adya punaH samArabhate|
nyAyamUrtteMH dIpakamishrasya, e.em‌.khAnavilkarasya, DI.vAi.chndrachUDasya cheti
sadasya-trayAtmakena nyAyapIThena prakaraNamidaM saMshrUyate|

reDiyobrij

vyaya-vibhAgIyaH sachivaH ajaya-nArAyaNa-jhA avAdIt yat prashAsanena
sadyaH prastutAyAm‌ AgAmi-vittavarSIya-vArSikAya-vyaya-saMkalAnAyAM kRSikSetre
sarvAdhikamavadhAnaM prayachchatA kRSakANAm‌ Aya-vRddhaye saMkalapitamasti|
shrIjhAH vArSikAya-vyaya-saMkalAnAmadhikRtya gatarAtrau AkAshavANyA
samAyojite reDiyo brij- iti vishiSTe parichrchA-kAryakrame svIya-mantavyaM
prastauti sma|

suSamA-nepAla

videshamantrI suSamA-svarAjo brUte yattadIya-nepAla-yAtrAyAH mukhyamuddeshya
tatratyaiH vibhinna-rAjanaitika-vRndaiH sArdhaM saMmelanapUrvakaM bhArata-nepAlayormadhye
sauhArda-sambandhAnAM bhUyo'bhivardhanaM vidyate| hyaH kAThamANDu-vimAnapattane
vArtAharaiH sambhASamANA shrImatI svarAjaH samudIritavatI yannepAlena samaM
bhAratasya maitrI tathA svAbhAvikI yattatratyAyAH yAtrAyAH kRte kashchna
heturnApekSyate|

krikeT‌

Darbane kimsaTan‌-krIDAGgaNe hyaH samAyojite prathame ekadivasIya-
krikeT‌-dvandve bhAratena AtitheyaM dakSiNAphrIkA-dalaM SaDbhiH krIDakaiH
parAjitam‌| spardhAyAm‌ Adau Atitheya dalaM saptatyadhikAnAM dvishat
dhAvanAkAnAM vijaya-lakSyaM prAstaut‌ yaddhi bhramaNakAriNA bhAratIya-dalena
avashiSTeSveva sapta-viMshatau kandukeSu anAyAsamAsAsitam‌| tatra avyAhatAn‌
dvAdashottara-shata-dhAvanAkAn‌ arjayatA dala-nAyakena virAT‌-kohalinA
mahattvAdhAyi yogadAnaM vyadhAyi|

                                                      || iti vArtAH ||