saMskRtavArtAH
dinAMkaH 18-05-2018
prAtaH 06H55

pravAchko'nuvAdakashch - paramAnanda-AAH
AshulipikaH - maheshaH

saskRta-vArtAH
iyam‌ AkAshavANI
samprati vArtAH shrUyantAm

pravAchkaH - paramAnanda-jhAH

mukhyavArtAH

shIrSa-nyAyAlayaH karNATakeSu bhAjapAdala-dvArA sadyo vihitAM nUtana-prashAsana-
saMrachnAM virudhya kAMgresa-dharmanirapekSajanatAdalAbhyAm upasthApitAm Apatti-
yAchikAm adya saMshroSyate|

 uttara-kashmIre vigata-nishIye ArakSi-prahariNAm vRndaM lakSyIkRtya AtaMkibhiH
AkrAntam, pakSa-dvaya-madhye ch golikA-saMgharSaH pravRttaH|

 api ch,

 uttarapradeshe, mukhyamantriNA yogi-AdityanAthena loka-kArya-vibhAgaH samAdiSTaH
yadasau gata-maMgalavAsare vArANasyAM durApannAyAH setubhraMsha-ghaTanAyAH sandarbhe
rAjya-setu-nigamasya adhikAriNo virudhya kaThora-padakSepaM gRhaNIyAt‌|

shIrSanyAyAlayaH-karNATakam‌

shIrSa-nyAyAlayaH karNATakeSu bhAjapAdatala-dvArA sadayo vihitAM nUtana-prashAsana-
saMrachnAM virudhya kAgresa-dharmanirapekSajanatAdalAbhyAm‌ upasthApitAm‌ Apatti-yAchikAm‌
adya saMshroSyate| nyAyAlayena gata-pratyUSe rAjanaitika-vRndAbhyAmAbhyAmupasthApitA
bhAjapA-netuH shrIbI.es‌.yediyurappasya shapatha-grahaNa-sthaganAnurodha-yAchikA
tRtIyapakSasyAnupasthiti-kAraNAt‌ nirAkRtA AsIt| tri-sadasyAtmakena nyAya-
khaNDapIThena hyo nyagAdi yad‌ yAchikAyAH shravaNAnantaraM tatra rAjye prashAsana-saMrachnaM,
shapatha-grahaNaM ch samuchitaM naveti nirNeSyate|

jammUkashmIraH-AkramaNAni

jammU-kashmIre, shrInagarasya DalageTa-kSetrasthe hilaskarTa-bhojanAvAsAlaye gatarAtrau
AtaMkibhiH sahasA Akramya rakSi-prahariNAM sakAshAt bhushuNDikA-trayam Achchinnam| te
hijbula-mujAhidInetyAtaMki-gulmasyAbhighoSAn uchchranto nivRttAH|
aparataH, uttara-kashmIre bAndIpurA-janapadasthe hAjina-kSetre, vigata-
nishIye ArakSi-prahariNAm aparaM vRndaM lakSyIkRtya AtaMkibhiH AkrAntam| taduttaraM
pakSa-dvaya-madhye golikA-saMgharSaH pravRttaH| paryante AtaMkino veSTanaM bhaGktvA
palAyitAH|

vArANasI-prativedanam‌

uttarapradeshe, mukhyamantriNA yogi-AdityanAthena loka-kArya-vibhAgaH samAdiSTaH
yadasau gata-maMgalavAsare vArANasyAM durApan‍nAyAH setubhraMsha--ghaTanAyAH saMndarbhe rAjya-setu-
nigamasya pariyojanA-pramukhaiH sametAn sapta variSThA'dhikAriNo virudhya kaThora-padakSepaM
gRhaNIyAt| shrIAdityanAthena eSa nirNayaH tadghaTanAyAH anvIkSaNa-samiteH prativedanam
AdhRtya gatadine gRhItaH|

bhAratam-pAkistAnam

paraspara-deshayoH dhIvarANAM, vandinAM ch mAnavIyatAdhRtAni prakaraNAni samIkSituM
kasyAshchit saMyukta-nyAyika-samiteH punaH saMghaTana-viSayake bhAratIya-prastAve
pAkistAnena sahamatiH prakAshitA'sti| videsha-mantrAlayAt hyaH prasAritAyAM vijnJptau
vyAhRtaM yad videsha-mantrI suSamA svarAjaH vigate AkTUbara-mAse etad-viSayakaM parAmarshe
pAkistAnIya-dUtAvAsAya prAyachchat| tadanu tatpakSato guNAtmaka-saMkete samprApte hyo
bhAratena prastAvitAyAH samiteH svIy sadasyAnAM nAmAni pAkistAnaM prati jnJApitAni

gujarAtaH-durghaTanAgrastAH 


gujarAta-prashAsanaM mArga-durghaTanA-grastAnAM janAnAM kRte adya-prabhRti
nishshulkopachAra-yojanAM samArabhate| etad‌-yojanAyAH antargataM rAjya-shAsanena pratyeka
pIDita-janAya ahorAtra-dvayAbhyantare sadyaH samuchArArtham‌ adhikAdhika panJch-sahasrANAM
rUpyakANAM vyayabhAraH svapakSato nirvakSyate|

                                                      || iti vArtA; ||
