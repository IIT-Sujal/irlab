dinAMkaH 16-10-2017

prAtaH 06.55


anuvAdakaH pravAchkashch - niranJjjana-kumAra-“nirmalaH
sahAyakaH - maheshaH

iyam‌ AkAshavANI

samprati vArtAH shrayantAm

pravAchkaH - niranJjana -kumAra -'nirmalaH'

mukhyavArtAH

 

 pradhAnamantrI narendramodI adya svIya-gRha-rAjyasya gujarAtasya yAtrAM
vidhAsyati| gAndhInagaraM nikaSA gujarAtagaurava-mahAsammelane
samupasthAsyati|

 adhisUchnA prasAraNena sahaiva himAchlapradesha-vidhAnasabhA-nirvAchnArthaM
nAmAMkanapatra-prapUraNa-prakriyA adya prabhRti prArabhate|

 somAliyA deshasya rAjadhAnyAM mogAdishu-nagaryAM gatadine durApAditena
visphoTena mRtakAnAM saMkhyA samedhya vatriMshadhadhika dvishatamitA
sanJjAtA'sti|

 api ch,
 
 UnasaptadashavarSIya-vishvachSaka-pAdakandukaspardhAshrRMkhalAyAm adya
navadillyAM javAharalAlaneharU-krIDAMgaNe pra-prAgupAntyachkrIya-spardhIdvayaM
samAyojiSyate|

pradhAnamantrI-gujarAtam

pradhAnamantrI narendramodI adya svIya-gRha-rAjyasya gujarAtasya yAtrAM
vidhAsyati| shrImodI gAndhInagaraM nikaSA bhaTagAma-sthale gujarAtagaurava-
mahAsammelane samupasthAsyati| pradhAnamantrI rAjyasya bhAjapA-kAryakartRNAM-
janasabhAmapi sambodhayiSyati| panJchdashadivasIyAyAH gujarAtagaurava-yAtrAyAH
samApana-samArohaH samAyojayiSyate| bhAjapA-adhyakSaH amitashAhaH api
asmin‌ kAryakrame samupasthAsyati|

nItIsha-modI

saMyuktajanatAdalAdhyakSaH bihArasya mukhyamantrI ch nItIshakumAraH
nyagadat yat pradhAnamantrI narendramodI agrataH netRtvaM vidadhAti atha ch tena
deshasya vikAsAya vimudrIkaraNasya vastusevAkaraniyama karaniyama-pravartanasya ch
sAhasikanirNayo vihitaH| paTanAnagare kAryakramameka॑ sambodhayatA shrIkumAreNa
proktaM yat tena katipayAH pradhAnamantriNaH dRSTAH paranJch kenA'pi ubhayoH
sAphalyAsAlyoH dAyitvaM naiva aGgIkRtam|

himAchla pradeshaH-nAmAMkanapatram‌

adhisUchnA prasAraNena sahaiva himAchlatrapradesha-vidhAnasabhA-nirvAchnArthaM
nAmAMkanapatra-prapUraNa-prakriyA adya prabhRti prArabhate| mukhyanirvAchnAdhikArI
puSpendra-rAjapUtaH vyajnJApayat yat nAmAMkanapatra-prapUraNArtham asya mAsasya
trayoviMshadivasaH antima-divasatvena bhaviSyati chturviMshadivase ch
nAmAMkanapatrANAM sUkSmaparIkSaNaM vidhAsyate|
nAmAMkanapatra-parAvartanArtham asya mAsasya SaDaviMsha-divasaH antimA
tithiH bhaviSyati| AgAmi-mAsasya navame divase ekasminneva chraNe
matadAnam anuSThAsyate|

somAliyA-visphoTaH

somAliyA deshasya rAjadhAnyAM mogAdishu-nagaryau gatadine durApAditena
visphoTena mRtakAnAM saMkhyA samedhya vatriMshadhika dvishatamitA
sanJjAtA'sti| ArakSibhiH sUchitaM yat‌ asyAM ghaTanAyAM bhUyo'pi shataM janAH
AhatAH sanJjAtAH| mRtakAnAM saMkhyA vadhirtuM shakyate ityAshaMkyate|
rASTrapatinA mohammada-abdullAhI-pharamAjo-mohammadena tridivasAtmakaH shokaH
udghoSito'sti|

pradhAnaH-jApAnam‌

shilAtaila-prAkRtikavAti mantrI dharmendrapradhAnaH ela.ena.jI.
utpAdakopabhoktRNAM SaSThe vArSika-sammelane bhAgagrahaNArtham adya tRdivasIya-
jApAnayAtrArtha prasthAsyati| taila-vAti-kSetrayoH ubhyordeshayormadhye dvipAkSika-
sambandhaM sudRDhIkartu yAtreyaM mahatvapUrNA manyate|

rijijuH aruNAchlam‌

kendrIya-gRharAjyamantrI kireNa-rijijuH abravIt‌ yat‌
aruNAchlapradeshasya svadeshIya-janAnAm‌ adhikArAH saMrakSayiSyante atha ch
chkamA-hajoga-sharaNArthI- kAraNAt‌ teSAM sammAnaH naiva nyUnIkariSyate|
chkamA-hajoga-sharaNArthibhyaH nAgarikatA-pradAnArthaM panJchdashottara- dvisahasratame
varSe sarvochchnyAyAlayena kendra- prashAsanaM nirdiSTamAsIt| eteSu adhikatarAH
aruNAchlapradeshe nivasanti|

rAThauraH panJchAchtam‌

kendrIya-mantrI rAjyavardhanasiMha- rAThauraH abravIt‌ yat‌ prashAsanena
grAmapanJchAyataM prati sAkSAtdhanapreSaNam‌ Arabdhamasti yatohi taiH
vikAsakAryArtha yojanAH prakalpayeyuH| saMsada Apake dvAraH iti
kAryakramasyAntargataM jayapura-janapadasya khAdva-grAme asau janasabhAmekAM
sambodhayati sma|

phIphA spardhA

UnasaptadashavarSIya-vishvachSaka-pAdakandukaspardhAshrRMkhalAyAm adya
navadillyAM javAharalAlaneharU-krIDAMgaNe pra-prAgupAntyachkrIya-spardhAdavayaM
samAyojiSyate| sAyaM panJchvAdane kolambiyAdalaM jarmanI-vRndaM
sammukhIkariSyati aparataH rAtrau aSTavAdane amerikA-parAgve-dalayormadhye
dvandvo bhaviSyati|
