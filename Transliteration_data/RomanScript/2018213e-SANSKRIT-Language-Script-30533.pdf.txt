dinAMkaH 13-02-2018
sAya - 06H10

mukhyavArtAH

* jammUkashmIrasya shrInagarasya-karananagare kendrIyArakSitArakSi balasya
mukhyAlaya nikaSA surakSAbalaiH saha saMgharSa AtakavAdinau
vyApAditau|

0 kerale adya kochchi-potAshraye anurakSaNa-samaye saMjAtena
visphoTena paMchkarmakArAH mRtAH chtvAro ch vraNitAH jAtAH|

0 ujjvalA-yojanayA mahilAH sashaktAH kriyante iti abhaNat

rASTrapatiH rAmanAtha-kovindaH|

 vishve adya AkAshavANI divasaH AmAnyate|

jammU-kashmIra

jammUkashmIrasya shrInagarasya karananagare kendrIyArakSitArakSi balasya
mukhyAlayaM nikaSA nilIya-sthitau AtaMkavAdinau surakSAbalaiH saha saMgharSe
adya vyApAditau| hyaH prabhRti tau vyApAdituM abhiyAnam prachladAsIt|
mArakAstrAdibhiH sajjitau etau satarkArakSiNau sahasA golikAchAlanakAraNAt
balasya mukhyAlaye praveSTum‌ asaphalau AstAm|

kerale adya kochchi-potAshraye anurakSaNa-samaye saMjAtena visphoTena
paMchkarmakArAH mRtAH chtvAro ch vraNitAH jAtAH| visphoTo'yaM
o.ena.jI.sI.-ityasya sAgara-bhUSaNa potasyAnurakSaNAvadhau abhavat|
vraNitAnAM samuchitopachArAya potamantrI nitinagaDakarI nirdiSTavAn,
durghaTanAyAH anvIkSaNAdesho'pi amunA prasAritaH|

rASTrapatiH

ujjvalA-yojanayA mahilAH sashaktAH kriyante iti abhaNat‌
rASTrapatiH rAmanAtha-kovindaH| yojanAntargataM mahilAbhyaH vAti-saMyogaH
pradIyate| rASTrapatibhavanasya darabAra-hAla-ityatra pradhAna-mantrI-ela.pI.jI.-
paMchAyataM shrIkovindaH adya sambodhayati sma| paMchAyate shatAdhikAH mahilAH
sahabhAginyaH Asan‌|

AkAshavANI divasaH

adya vishve AkAshavANI divasaH AmAnyate| asminnavasare
pradhAnamantriNA narendramodinA AkAshavANI-sambaddha-janAH shrotArashch
shubhakAmanAH vyAhRtAH| TvIT-sandeshe asau proktavAn yat AkAshavaNI-
mAdhyamena janAnAM parasparaM sambandho saMvardhate| reDio iti sUchnA-shikSA-
manoraMjanAnAm AviSkAraNAM prasArakamasti| pradhAnamantriNA pratipAditaM yat
AkAshavANyAH mana kI bAta kAryakrameNa so'pi bhAratIyaiH sva-vardhamAnaM
sambandhaM satatamanubhavati|

pradhAnaH bhAratam‌

shilAtaila-vAtIndhanamantrI dharmendrapradhAnaH nigadati yat‌ prashAsanaM
bhAratasya UrjA-surakSAM samedhitu kRtasaMkalpaM vidyate| shilAtaila-
vAtIndhanakSetre bhArata-amIrAta-sambandhamabhilakSya pradhanena vArtAharAH
vijnJApitAH yat bhArate taila-vAtIndhananiryAte amIrAtaM mahatvapUrNa-sthAnaM
nirvahati| amIrAtaM bhAratasya SaTpratishataM tailApUrti karoti|

vastramantrI

vastramantrI smRti-irAnI nigadati yat bhaarthasaMkalpanApatre
vastrodyogasya atilaghu-laghu-madhyama-vibhAgena udyoge'smin saMvRddhiH
bhaviSyati| aparAhaNe'dya vArtAharaiH sambhASayantI mantrIvaryA sUchitavatI yat
deshasya vastrodyogaM sAhAyya-pradAtuM vaideshika-vastrANi adhika-sImA-
shulkArhANi kRtAni santi|

shivarAtriH

deshasya katichidbhAgeSu mahAshivarAtri sollAsam‌ AmAnyate
asminnavasare shivamandirANi vidyuddIpAdibhiH sajjitAni santi|
bhaktAH shivamandireSu pUjA'rchnAM kurvanti|

jammU-kashmIra-rAjamArgaH

jammU-shrInagara-rAjamArgaH adya AvAgamanArthaM punaH udghATitaH| hyaH
katichit sthaleSu prAyaH phUTa-dvaya-himapAta-kAraNAt mArgaH avarUddhaH
AsIt | himapAtena bhUskhalanaM prastara-khaNDAnAM mArge sahasA-patanamapi
abhavatAm shrInagara-vimAna-pattanamapi vimAnAnAm AvAgamAnArthamadya
udghATitam|

                                                     || iti vArtAH |||
