
dinAMkaH 19-10-2017

prAtaH 06H55

pravAchko'nuvAdakaH - paramAnanda-jhAH
TaMkaNa-sahAyakaH - rAjesha-kumAra-rAThauraH
iyam‌ AkAshavANI

samprati vArtAH shrUyantAm

pravAchkaH - paramAnanda-jnJAH


 amerikA-deshena samudIritaM yattadIyo rASTrAdhyakSaH DAnalDa-
TrampaH pradhAnamantrI shrInarendramodI ch sambhUya
kAMchinmahattvAkAMkSiNIM sahabhAgitAM nirvoDhuM pratibaddhau staH|

himAchlapradesha-vidhAnasabhA-nirvAchnAnAM kRte bhAjapA-kAgresa-
dalAbhyAM svIyAbhyarthinAM nAma-sUchyau gatadivase samudghoSite|

api ch

jyotiSAM parva- dIpAvalI adya asheSa-deshe sollAsaM
samAyojyate|

Tilarsana-bhAratAmerike

amerikA-deshena samudIritaM yattadIyo rASTrAdhyakSaH DAnalDa-
TrampaH, pradhAnamantrI shrInarendramodI ch sambhUya
kAMchinmahattvAkAkSiNIM staH|
amerikIyo videsha-sachivaH reks DablyU. Tilarsan AgAmini
saptAhe bhArata-yAtrA-taH pUrvaM hyaH sI.AI.es. iti raNanaitika-
vaishvikAdhyayana-kendre svIyaM mahattvAdhApi abhibhASaNaM prastuvan‌
prAvocht yad desha-dvaya-madhye anayA aitihAsikyA sahabhAgitayA
na kevalaM desha-dvayam‌ api tu jagati shAnti-sauhArda-sthApanArtham‌
agresarAH aneke deshAH api atitarAM lAbhAnvitAH bhavitAraH|

bhAjapA-kAgares‌-abhayarthisUchI

AgAmi-mAsasya navame dinAMke nirdhAritAnAM himAchlapradesha-
vidhAnasabhA-nirvAchnAnAM kRte bhAjapA-kA~gresa-dalAbhyAM
svIyAkyarthinAM nAma-sUchyau gatadivase samudghoSite| tatra॒ bhAjapA-
dalena yatraikataH rAjyasya sakalebhyo'pi aSTa-SaSTi-nirvAchna-
kSetrebhyaH svIya-pratyAshinAM nAmAni ghoSitAni, tatraiva kA~gresa-dalena
kevalam Una-SaSTyAsaneSveva svIyA'bhyarthinaH avatArayituM nirNItam|



jammU-kashmIraH-sthalasenApramukhaH

sthala-sainya-pramukhaH janarala-vipina-rAvataH gata-divase
kashmIropatyakAyAH surakSA-sthitiM samekSata| pratirakSA-sUtraiH proktaM
yat‌ shrIrAvatena badAmI-bAga-kaiNTa kSetre prastute svIye ojasvini
udbodhane sarve'pi sainyAdhikAriNaH pratikUla-paristhitau utkRSTa-
sainya-netRtva-vidhAnArtham‌ bhUrishaH abhinanditAH|

dIpAvalI
jyotiSAM parva- dIpAvalI adya asheSa-deshe sollAsaM
samAyojyate| rASTriya-rAjadhAnyAM bhinna-vidhAni upahAra-jAtAni,
miSTAnnAni, vidyutpradIpa-jAlAni ch sotsAhaM krINadbhiH janaiH
gatasAyaM sarvAH vipaNayo vyAptAH vyalokyanta| adhikAribhiH
janAH adhikAdhikaM pradUSaNa-mukta-rItyA dIpotsavaM samAmAnayitum
adhyarthitAH santi| ArakSibhiH sthale-sthale surakSA-sthitiH
nibhAlyamAnA'sti| rASTrapatiH shrIrAmanAtha-kovindaH, upa-rASTrapatiH
shrIem.vekaiyA-nAyaDshch pAvanaM dIpotsavam upalakSya deshavAsinaH
subahu vardhApintau staH| svIye shubha-kAmanA-sandeshe shrIkovindaH
avAdIt yadetat parva andhakAraM virudhya prakAshasya, doSAn virudhya
guNAnAm, anyAyaM virudhya nyAyasya ch pratIka-bhUtaM virAjate|
avasare'smin shrInAyaDUH nyagAdIt yajjanAH etasmin utsave
shrIrAma-chndrasya vilakSaNa-guNAn sva-jIvane Atma-sAtkartuM
prayateran|


DenamArka-mukta-baiDamiNTan-spardhA-shRMkhalAyAM hyaH oDensa-
krIDA-prAMgaNe samAyojite mahilaikala-vargIya Adya-chkre bhAratasya
baiDamiNTana-tArakA sAinA-nehavAlaH spena-deshasya olimpika-
spardhA-vijetrIM kairAlinA-mArinaM parAjitavatI| idAnIM sA agrima-
chkre thAIlaiNDasya, rUsasya vA krIDikAM sammukhI-kuryAt|

                                                                               || iti vArtAH ||
