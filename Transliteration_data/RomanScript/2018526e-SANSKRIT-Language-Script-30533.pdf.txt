
saMskRta-vArtAH
26-05-2018
sAyaM - 06H10


 kendre rASTriya-lokatAntrika-saMyuteH prashAsanenAdya varSa-chtuSka prapUritam‌|

pradhAnamantriNA shrImodinokta yat sameSAM nAgarikANAM sAhayyena vikAsaH janAndolanaM
sanJjAtam |

 sainyabalena jammU-kashmIre kupavADAyAM taMgadAra-kSetrevavaidhatayA bhArataM pravishantaH panJchAtakino
vyApAditAH|

 yamanadeshe 'mikunu' ityAkhye sAmudrike chkravAte dvau bhAratIyau panJchtAM prAptau|

bhAjapA-varSa chSTuyapUrti-amitashAhaHH

kendre bhAjapAdalasya netRtva ena.DI.e. prashAsanam adya varSachtuSTaya pUrtiH paripAlayati|
chturdashotara-dvi-sahasratame varSe Asminneva dine lokasabhA-nirvAchneSu bhAjapAyAH vijayAnantaraM
narendra-modinA pradhAnamantritvena shapatha-vachnamaMgIkRtamAsIt| bhAjapAdhyakSeNa amitashAhena proktaM
yad dalena deshAya pAradarshitAyutaM, sthiraM, vishvasanIyaM ch prashAsanaM pradattam| atrAvasare amitashAhena
etadapi bhaNitaM yad bhAjapAdalena vaMshAvAdasya, jAtivAdasya, tuSTIkaraNasya ch rAjanItiH
vikAsasya rAjanItau parivartitA|

pradhAnamaMtrI

pradhAnamaMtriNA shrInarendamodinA bhraNitaM yat‌ bhAjapAyAH netRtve rASTriya-prajAtAntrika-saMyuteH
prashAsanena uttama-ichchAshaktyA, niSThA-pUrNatayA ch sukhada-bhaviSya-nirmANAya janahitasya nirNayAH
vihitAH| TvITa sandesha-mAlAyAM shrImodinA vyalekhi yat‌ varSachtuSTaye vikAsa-viSayaH
utsAhapUrNAndolanarUpeNa parivartito'sti| Andolane'smin bhArataM vikAsapathe abhyunnetuM sarve
nAgarikAH saMyojitAH santi| amunA proktaM yat sapAda-shata-koTi-janatA bhArataM vikAsasya
shikhara-sAnau samunnayanto vartante| prashAsane achla vishvAsa-saMdhAraNArthaM pradhAnamantriNA nAgarikebhyaH
AbhAraH prakAshitaH|

jeTalI-ena.DI.e.

kendrIya-mantriNA aruNa-jeTalinA bhaNitaM yat pradhAnamantriNA vihitaiH vidhAyikAyAH,
saMsthAgataishch parivartanaiH pAradarshitAyutA vyavasthA sRjitAsti| yena deshe pravanJchAnA-bhaSTAchAra-rahitaM
prashAsanaM prachlati| ena.DI.e. saMyuteH chturvarSa-pUrtyavasare jeTalinA phesabuka iti mukhapustakIya-
sanJchAra-paTale proktaM yat pradhAnamantrI dalasya rASTrasya ch naisargiko netA vartate| yU.pI.e. prashAsane
naitannibhaH kashchinnetA avartata| anenoktaM yat vaishvikArtha-vyavasthA-mAnAMkane adya bhArataM
panJchma-sthAne virAjate|

AkAshavANyAH samAchAra-sevA prabhAga-kendreNa ena.DI.e. prashAsanasya chtuvarSapUrtyavasare reDiyo
brija ityAkhyo visheSa-kAryakramaH prasArayiSyate| kAryakrame'smin dillI-prasAraNa kakSe upasthitAH
visheSajnJAH gauhATyAM, mumbayyAM ahamadAbAde, chennayyAM jayapure ch prasAraNa-kendreSu upasthita-
visheSajnJaiH sAkaM prashAsanasya upalabdhi-viSaye, vibhinna-pariyojanAsu ch parichrchAH kariSyanti|
kAryakramo'yam adya rAtrau sArdha-nava-vAdane AkAshavANyAH vAhinISu shrutigamyo bhaviSyati|

mana kI bAta

pradhAnamantrI narendramodI shvaH prAtaH ekAdasha vAdane AkAshavANyAH mana kI bAta ityasmin‌
kAryakrame janAn sambodhayiSyati| mAsika-kAryakramasya chtushchtvAriMshaM saMskaraNamidam
AkAshavANI-dUradarshanayoH sarvAbhyaH praNAlikAbhyaH prasArayiSyate| samameva pradhAnamantrI kAryAlasya
sUchnA-prasAraNa mantrAlayasya AkAshavANI dUradarshanayoshch yU-TyUba iti antarjAlIyA yU nAlikA
mAdhyamaiH api sAkSAt prasArayiSte|

 jammUkashmIra avaidhapraveshaprayAsaH

jammU kashmIrasya kupavADA janapadasya taMgadAra-kSetre adya prabhAte sainyabalena avaidhapravesha-
niratAH panJchAtaMkavAdinaH vyApAditAH| rakSAvibhAgasya pravaktrA AkAshavANI saMsUchitA yat‌
niyaMtraNa-rekhAyAH purato avaidha praveshasya sUchnAmadhigamya sashastra sainyabalena golikA-prahAraiH
AtaMkavAdinaH mAritAH| surakSA-sUtraiH vijnJApitaM yat AtaMkavAdibhyaH golikAH, visphoTaka-sAmagrI
ch adhigatAH santi|

Ayakara-pratideyAvedanam‌

Ayakara-vibhAgena karadAtRNAM sauvidhyAya ऑnalAina riTarna iti antarjAla-mAdhyamena
pratideyaM pUrayituM samastAvedana-patrANi prakhyApitAni| Ayakara vibhAgena ekasmin‌ vaktavye
pratipAdita yat‌ karanirdhAraNasya AgAmi-varSIyANi Avedana-patrANi Ayakara vibhAgasya jAlapuTe
vartante|

TampaH

amerikAyAH rASTrapati DonalDa TrampaH prAvocht‌ yat‌ kiM-jauMga- unena saha prastAvita-
shikharopaveshanasya punarAyojanamuddishya uttarakoriyA-deshena saha sakArAtmakaM sambhASaNamabhavat TvIT
sandeshe shrI-TrampeNoktaM yat jUnamAsasya dvAdasha dinAMke shiMgApure upaveshanamidaM sambhaviSyati|
AvashyakatA pratIyate chet‌ tithiH agre'pi sArayiSyate|

sI.bI.esa.I. parIkSApariNAmaH

kendrIya-mAdhyamika-shikSA-maNDalena adya dvAdashyAH kakSAyAH parIkSA-pariNAmAH
samudghoSitAH| parIkSAyAmasyAM noeDAyAH meghanA shrIvAstavaH iti nAmnyA chAtrayA  sarvashreSThAMkAH
samadhigatAH| Ahatya uttIrNatA parimitiH dashamalavauttara shUnyAdhika-ekottara tryashItirmitA
avartat|

AI.pI.ela.krikeTa

AI.pI.ela. krikeTa spardhAmAlikAyAM sanarAijarsa-haidarAbAdadalaM nirNAyaka spardhAyAM shvaH
chennaI suparakigasadalaM sammukhIkariSyati| nirNAyakaspardhA mumbayyAM bhaviSyati| avadheyamasti yat‌
gatadine haidarAbAdadalena kolakAtA nAiTa rAija dalaM parAjitamAsIt‌|

mikunu-jhajjhAvAtaH
omona pravartamAnaH mikunU iti sAmudrika-jhanJjhAvAtaH vigata SaD horAvadhau uttara-pashchima-
digbhAgaM prati samAgataH| pratihoram aSTa-kilomITaramite vegayute jhanJjhAvAte'smin| saptajanAH
kAla-kavalIbhUtAH| dvAdashajanAshch viluptAH| mRtakeSu dvau bhAratIyau staH|

                                                                           || iti vArtAH ||
