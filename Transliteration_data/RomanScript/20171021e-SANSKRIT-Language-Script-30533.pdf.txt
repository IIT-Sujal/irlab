saMskRtavArtAH
dinAMkaH- 21.10.2017
sAyam‌ - 06H10
mukhyavArtAH

amerikayA proktaM ॒yat‌ bhArataM nijasurakSAm‌ apashyanniva pAkistAnena samaM
shAntisambhASaNaM kartuM naiva pArayati|

 pradhAnamantrI narendramodI prAvocht‌ yat‌ urvarakANAmuchitaprayogaiH
nUtanapraudyogikyAshch upayogena kRSakANAmAyaH dviguNIbhaviSyati|

adya asheSe'pi deshe ArakSi-smRtidivasaH paripAlyate

 mahArASTre sAMgalIjanapade karmakaraiH khachita-TrakayAnasya durghaTanAyAM dashajanAH
mRtAH. viMshatishch AhatAH |

amerikA-pAka

amerikayA proditaM yat‌ pAkistAnIya-ahitakara-gatividhIn vilokyApi
pradhAnamantrI shrInarendramodI tena sAkaM shAnti-sambhASaNaM karttu nArhati| TrampaprashAsanasya
variSThAdhikAriNA proktaM yat yadi pAkistAnaM bhAratena samaM vANijyikaM sambandhaM
pravartayitumIhate chet tena vishvAsapUrNaH sambandhaH sthApanIyaH| tadeva tasya shreyase
bhaviSyati| AgAmi saptAhe amerikIyo videsha-vyavahAra-mantrI raiksa-TilarasanaH
bhArata-pAkistAnayoH yAtrAyai samAyAti| ataH prAk‌ amerikIyAdhikAriNA pratipAditaM
yat‌ bhArata kSetra'tra savisheSaM ch pAkistAnena saha shAntisandhArayitu kathaM samprabhavati|
amunA bhaNitaM yat samprati bhAratasya spaSTA nItiH vartate yad AtaMkavAdaH
shAntisambhASaNanJch yugapadeva naiva chliSyataH|

amerikA-myAMmA

ekaviMshatiH-amerikIya-sAMsadAM davaipAkSika-samUhena myAMmAdeshaM virudhya
pratibandhapravartanasya sainyasahayogAvarodhasya ch abhiyAchnA kRtAsti| etaiH sAMsadaiH
myAmAdeshasya surakSAbaladvArA rohiMgyAmuslimeSu kAryAnvayana-samaye
mAnavAdhikArANAm‌ ullaghanaM kRta, yena panJchlakSAdhikAH janAH prativeshi- bAglAdeshe
sharaNArthIbhUtAH santi| ityAropyate| sayuktarASTaramanJche amerikIya rAjadUtyai nikkI
helyai tikhitapatre sAsadaiH rohigyAjanAn‌ virudhya abhiyAnAvasAnamadhyarthitamasti|

pradhAnamantrI-iphko

pradhAnamantriNA prodIritaM yat iphko iti sahakArI saMghena urvarakapadArthAnAm
uchita-upayoga-bodhanena, Adhunika praudyogikyAH saMyojana shikSaNena, rokkArahita-
dhanAdAnapradAna-prashikSaNena ch kRSakANAM saMchetanena dvAvishattyuttara- dvi-sahasrattama-varSa
yAvat kRSakANAm‌ AyAm‌ dviguNAkartatu sAhAyyam avApsyate| iphko saMghasya
svarNajayantyavasare ekasmin sandeshe shrImodI nyagadat yat kRSakANAM, sahakArIsaMghAnAM
chotthAne iphkosaMsthAyAH yogadAnaM shlAghanIyaM vartate|


uparASTrapatiH emaH veMkaiyA nAyaDuH raktasambaddha-samasyAkAraNAt gata dine
navadillyAH emsachikitsAlaye upachArAdhIno AsIt| yo hi adya gRhaM
samprAptavAn| atrAntare asau chikitsakaiH divasatrayArtha pUrNarupeNa vishrAmAya
nirdiSTo'sti|

ArakSi smRtidivasaH

adya samaste'pi deshe ArakSismRti-divasaH mahatA samullAsena AmAnyate|
gRhamantriNA rAjanAthasihena dillIsthe ArakSi-smArakaprAgaNe vIratA gatebhyo bhaTebhyaH
puSpachkraM samarpya shraddhAnJjaliH pradattaH| avadheyAspadamida vartate yat‌ UnaSaSTyadhika-
ekonaviMshAti-shata-tame varSe chInadeshIyAkramaNakAle sImAnaM rakSanto dashabhaTAH hutiM
gatavantaH Asan‌| taddinameva ArakSi-smRti-divasatvena paripAlyate|



mahArASTrasya sAMgalIM nikaSA adya prAtaH  karmakaraiH bharita-TrakayAnavurghaTanAyAM
dashakarmakarAH mRtyumupagatAH| vishatishch vraNitAH jAtAH| ArakSisrotobhiH sUchitaM yat
ishyatAnaiyUnyakAraNAt tAsagAMvanagare TrakayAnamuttAnitam| yAnamidaM satArAjanapadasya
karADanagarAt solApuraM prayAti sma|

bhAtRdvitIyA- bhaiyAdUja

adya asheSe'pi deshe bhaiyAdUja iti bhrAtRdvitIyA parva mahatA samullAsena
AmAnyate| parvaNyasmin bhaginyaH bhrAtRNAM kalyANAya teSAM chirAyuSe shreyase ch
bhagavantaM samprArthya bhrAtRNAM mastake tilakaM kurvanti| bhrAtarashch bhaginIshabhyo
nAnAprakArakam‌ upahAram upaharanti| asmin pAvana -parvaNi pradhAnamantriNA
deshavAsino mAMgalikavachobhiH vardhApitAH|

sainyapramukhaH

sainyapramukheNa janarala-bipina-rAvatena bhaNitaM yat kashmIra-upatyakAyAM
surakSAsthitiH niyantritA vartate| rAjye ApadadurghaTanAH unmUlayituM surakSAvyavasthA
sudRDhIkRtA'sti| adaya jammUnagare sainikasamArohAvasare asau vyAharat‌ yat‌
pAkistAna-adhikRte kashmIre AtaMkishivirANi prachlanti| tatra hi senA sImApArataH
sanJjAta-avaidhapraveshasya gatividhInAM samuchita-pratyuttaraM pradadAti|

himAchla nAmAMkanam‌

himAchlapradeshasya sarveSvapi aSTaSaSTi-vidhAnasabhAsaneSu AgAminirvAchnaM
sannibhAlya nAmAMkanaprakriyA pravartate| somavAsaraparyantaM nAmAMkanaM bharituM shakSyate|
tadanu AkTUbaramAsasya SaDviMshedivase nAmAMkanaM pratyAvartayituM pArayiSyate|

uttarAkhaNDasya

uttarAkhaNDasya pavitra-kedAranAthadhAmno yamunotryAshch kapATau adya shItakAlaM
yAvat vaidikamantrochchArapurassaraM pihitau| sahaiva badrInAtha-kedAranAtha-gagotrI-
yamunotrIchturdhAmnAM maImAse prArabdhayAtrApi avasitA| avadheyamasti yat kSetramidaM
shItakAle himAchchAdito bhavati|

mana kI bAta kAryakrama

pradhAnamantrI shrInarendramodI AkAshavANyAH mana kI bAta kAryakrame
akTUbaramAsasya UnatriMshe dinAMke nijavichArAn‌ daishavAsinAM purataH prastoSyati|
shrImodinA TvIT‌ iti mahAsajanJjAlIyasandeshe janAH adhyArthitAH yat‌ te narendramodI
epa utavA mAI jI.o.vI. opana phorama ityatra nijasammarshAn‌ sampreSayeyuH|
janAH niHshulkameva ekam‌-aSTa-shUnya-shUnyaM ekam‌-ekam‌-sapta-aSTa-shUnya-shUnyam‌ iti
saMkhyAMke dUrabhASaM kRtvA hindyAm AMglabhASAyAM vA pradhAnamantriNe nijasandeshaM
dhvanyaMkanaM kRtvA preSayitumarhiSyanti|

                                                                        iti vArtAH
