saMskRtavArtAH

dinAMkaH- 20.10.2017
sAyam‌ - 06H10

mukhyavArtAH

pradhAnamantrI shrInarendramodI uttarAkhaNDa-yAtrAvasare kedAranAthasya
darshanapUjanamakarot‌ anena deshavAsinAM sevaiva bhagavataH pUjA pratipAditA|

 pradhAnamantri-kAryAlayIyo rAjyamantrI jitendrasiho nyagadat‌ yat‌ asmAkaM
surakSAbhaTAH jammUkashmIre sarvasaMkaTebhyaH alam|

  mahAnyAyAbhikarttA raMjitakamAra kumAraH vaiyaktika-kAraNaiH padatyAgaM kRtavAn|

 dIpAvalI parvaNo'nantaraM dillyAM vAyupradUSaNaM samedhitam|

pradhAnamantrI-kedAranAthadarshanam

 

pradhAnamantrI shrInarendramodI adya uttarAkhaNDasya yAtrAvasare kedAranAthamandire
shivArchnAM kRtavAn| bhagavataH shivasya pAvane'smin dhAmni paNDitaiH sthAnIyajanaishch
pradhAnamantriNo bhavyaM svAgataM sampAditam| mandirametat pItapuSpaiH savisheSaM
sajjIkRtya alaMkRtamAsIt| pradhAnamantriNA shrImodinA garbhagRhe bhagavataH kedArasya
rUdrAbhiSekArchnaM kRtam| tatra hi modinA saha uttarAkhaNDasya rAjyapAla-mukhyamantriNau
api sahabhUtau AstAm| shrImodinA nUtanakedArapuryyAH punarnirmANArtham AdhArashilApi
sthApitA| kSetramidaM trayodashottaradvi-sahasratame varSe akasmAdevAgatena mandAkinyAH
jalaughena vinaSTaM gatamAsIt| yugapadeva pradhAnamantriNA Adi-shaMkarAchAryasya samAdhi-
sthalasya punA-rachnasya, saMgrahAlayasyaikasya chApi nirmANasya shilAnyAso vihitaH|
asminnavasare janAn sambodhayan pradhAnamantrI pratyapAdayat yat-nUtana-kedArapuryAm
pUjakebhyaH tIrthayAtribhyashch sarvaM sauvidhyamupapAdayiSyate| pradhAnamantriNA bhaNitaM yat
kedAranAthasya vAstavI sevA tu sapAda-shata-koTi-janatA-janArdanasyaiva sevA vartate|
shrImodI nyagadat yat kedAranAthasya yAtrayAnayA tasya deshasevAsaMkalpaH ato'pi
sudRDhatAM gato'sti| dhyAnAspadaM vartate yadiyaM yAtrA modino dvitIyA kedAradarshana-
yAtrA vartate|

jitendrasiMhaH

 

pradhAnamantrI kAryAlaye rAjyamantrI jitendrasiMhaH nyagadat‌ yat‌ asmAkaM
surakSAbalAni jammUkashmIre sarvaprakArakaM saMkaTaM sammukhIkartuM sutarAM samarthayanti| adya
jammUkashmIre sambhASaNAvasre amunoktaM yat‌ surakSAbhaTAH sImApArataH jAjAyamAnasya
avaidha-pravesha-prayAsasya viphalIkaraNaM suSThutayA  kurvanto vartante| anenaitadapi proktaM yat‌
asmadIyAH bhaTAH rAjye AtaMka-vAdIyAkramaNAnAM pratikAre'pi savisheSaM karyaparAH
vartante|

raMjitakumAraH-tyAgapatram


mahAnyAyAbhikartA raMjitakumAraH tyAgapatraM prAyachchat| asau chturdashottara-dvi-
sahasratame varSe modiprashAsanasya AgamanAnantaraM mahAnyAyAbhikartRpade viniyuktaH
AsIt‌| srAtobhiH sUchyate yadasya padatyAgaH vaiyaktikakAraNaireva vartate|

nAgA pipulsaphranTa-nirvAchnAyogaH

nirvAchnAyogena nAgA-pipulsa-phranTa iti dalasya gulma-dvayamAdiSTaM yat tat
mAsa-dvayAbhyantare nirvAchna-chihna-vivAda-viSayakaM samAdhAnaM kuryuH| nirvAchnAyogasya
variSThasachivena ke0 epha0 vilaphreDa ityamunA ena0 pI0 epha0 dalasya kukkuTa
chinhasya adhikAritA viSaye yathAshIghra-vivAdashamanArthaM gulmadvaya-pramukhau parAmRSTau|

hyo dIpAvalI-parvaNo'nantaraM dillIvAsibhiH adya prabhAte dhUmapradUSaNasya
sammukhIkaraNaM kRtam| gatasAyaM-kAlAdeva pradUSaNa-niyantraNa-kakSe raktavaraNIya-chihnaM
pradarshyate sma| yaddhi vAyoH guNavattAyAM pradUSaNaM sUchyati|

gujarAta-navavarSam‌



gujarata-rAjyamadya-nUtanavarSam‌ AmAnayati| janAH paraspara nUtanavarSasya
mAMgalikabhAvanAH vitaranto vartante| rAjyapAlaH o0 pI0 kohalI, mukhyamantrI
vijayarUpANI chApi asminnavasare janebhyaH shubhakAmAH vitaritavantau| asmin‌
avasare mandireSu janaiH savisheSaM pUjAnuSThAnAni  samanuSThIyante|


tamilanADuprAnte nAgApaTTinam-janapadasya porAyArakSetre adya ekasya bhavanasya
patanena nyUnAtinyUnAH aSTau janAH mRtAH, trayashch gambhIra-rUpeNa AhatAH|
tamilanADurAjya- parivahana-nigamasya idaM bhavanaM paMchSaSTivarSIyaM purAtanam AsIt|
ArakSiNAmanusAreNa  bhavanasya adhaH sammarditeSu janeSu nigamasya basa-chAlakAH,
saMvAhakAshch Asan| ye karttavyAnantaraM vishrAmaM kurvantaH Asan|

rela-samayasAraNI

bhAratIya-rela-vibhAgena shIghrameva paMchshata-kilomITara-mitamArgasya yAtrA
horAdvayyAmeva prapUraNArthaM nUtanaM relayAnaM prArapsyate| tasya nUtanasamayaH
navambaramAsasya samayasAraNyAM pradarshayiSyate| paMchAshat mela-eksapresa relayAnAni supara-
phAsTa sevAyAM parivartayiSyante|

pAkistAna AkramaNam‌

pAkistAne ApIDagraste dakSiNapashchimIya-baluchistAne durApAdite greneDa iti
hastagolakavisphoTe Ahatya aSTatriMshajjanAH AhatAH| tatra hi mastaMga-gvAdara-
janapadayoH visphoTadvayaM durApAditam| sAmprataM yAvat na kenApi AtaMkigulmena
AkramaNasya asya dAyitvam abhisvIkRtamasti|

ArakSi-smRti-divasAyojanam

shvaH asheSe'pi deshe ArakSi-smRti-divasaH AyojayiSyate| gRhamantriNA
rAjanAthasiMhena ArakSi-smAraka-prAgaNe vIratAM gatebhyaH bhaTeyaH shraddhAMjaliH pradAsyate|
dhyAnAspadaM vartate yat UnaSaSTyuttara-ekona-viMshati-shatatame varSe akTUbara mAsasya
ekaviMshe dinAMke chIna-saMlagna-sImni desharakSAyAM saMlagnAH dashArakSibhaTAH yugapadeva
vIratAM gatAH Asan‌, teSAmeva smRtau divaso'yaM paripAlyate|

vArANasI-malajala-shodhana-saMyantram‌


pradhAnamantriNaH narendramodinaH saMsadIya kSetre vArANasyAM dve malajala-shodhana-
saMyaMtra prArapsyete| anena gaMgA-jala-praTUSaNaM alpIbhaviSyati|
