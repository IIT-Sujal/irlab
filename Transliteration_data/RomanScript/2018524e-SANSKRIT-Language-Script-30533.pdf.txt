saMskRtavArtAH
dinAMkaH- 24-05.2018 sAyam‌ - 06H10
anuvAdakau-yuvarAjabhaTUrAI, latA ch
AshulipikaH- manoja-kumAraH
saMskRtavArtAH
iyam‌ AkAshavANI
samprati vArtAH shrUyantAm
pravAchikA - latA
mukhyavArtAH

 pradhAnamantrI narendramodI navadillyAmadya nIdaralaiNDsa samakakSeNa morka rUttea varyeNa
sArdhaM sambhASitavAn|
 
 pradhAnamantriNA narendramodinA nirdhanAnAM vikAsalAbhArthaM svIyAnumodanaM prakaTitam|

 tamilanADoH tutIkuDyAM sTaralAiTa-tAmra-saMyantrasya vidyudApUrtiH sthAgitAsti|

uttarakoriyAdeshena punarapi DonalDaTrampa-kimajoMgaunayoH sambhAvita-sambhASaNasya

nirastIkaraNasya tarjanA pradattA|

pradhAnamantrI-nIdaralaiNDasadeshaH

pradhAnamantrI narendramodI navadillyAmadya nIdaralaiNDsa samakakSeNa morka rUttea varyeNa
sArdhaM sambhASaNamAchritavAn| atrAntare netRdvayAbhyAM dvaipAkSika-sambandha-dRDhIkaraNAya paraspara-
hitaviSayeSu ch vichAra-vinimayo vihitaH| shikSA-svAsthya-khAdyAnnAdikSetrANi sametya naikeSu
kaSetreSu sahamatipatrANi api hastAkSaritAni| ubhayordeshayoH pradhAnamantriNau bhArata-
nIdaravaiNDsa mukhyAdhikArI-mashchmapi sambodhitavantau| yAtrAyAH udeshyaM deshayormadhye Arthika-

 
rAjanaitika-sambandha-saMvardhanaM vidyate| naikeSu kAryakrameSu bhAgagrahaNAnantaraM yAtrArato
nIdaralaiNDsa pradhAnamantrI beMgalurunagaraM prasthAsyati| avadheyAspadaM vartate yat nIdaralaiNDsa deshaH
bhArate panJchmo bRhattamo tAvat‌ niveshako vidyate|

pradhAnamaMtrI

pradhAnamantriNA narendramodinA nirdhanAnAM vikAsalAbhArthaM svIyAnumodanaM prakaTitam‌|
amunA pratipAditaM yat‌ DA. bhImarAva-ambeDakaraM prati shraddhAnJjalisvarUpeNa apraila
chturdashadinAMkAt‌ me panJchdashatithiM yAvat‌ grAmasvarAja-abhiyAnena panJchAshadadhika-aSTashatottara
SoDasha-sahasara-grAmeSu sarvAdhikanirdhanajanAH vikAsena lAbhAnvitAH samabhavan‌| TvITa
sandeshamAdhyamena pradhAnamantrI kathaMkAraM yojanAH nAgarikebhyo lAbhapradAyikAH sidhyanti
etadapi pratipAditavAn‌| etatsaphalatAyai pradhAnamantriNA mantaribhyaH sAMsadebhyo vidhAyakebhyo
adhikAribhyashch teSAM kaThinaparishramAya shreyo vijnJApitam‌|

tamilanADuH

tamilanADoH tutIkuDyAM sTaralAiTa-tAmra-saMyantrasya vidyudApUrtiH sthAgitAsti| rAjya-
pradUSaNa-niyantraNamaNDalasya AdeshAnantaramidaM vinirNItam| maMgalavAsarAt prabhRti saMyantraM
virudhya virodhapradarshanapareSu janeSu ArakSibhiH vihita-golikA-prahAraiH mRtakAnAM saMkhyA samedhya
trayodasha samprAptAsti| tatra hi adya tRtrIye divase'pi janajIvanaM bhRshaM prabhAvitamasti|
ApaNAni, vipaNanakendrANi, yAtAyAta-sAdhanAni ch pihitAni eva vartante| tatra hi sthitiM
niyantrayituM antarjAlIya-sauvidhyaM, sAmAjika-sanJchAra-mAdhyamAni chApi pratibandhitAni|
gRhamantriNA rAjanAthasiMhena pradarshanAvadhau mRtakAnAM viSaye rAjyashAsanAt
vivaraNamabhiyAchitamasti| pradhAnamantriNA shrImodinA ghaTanAyAmasyAM duHkhaM prakAshitamasti|

amerikA-uttarakoriyA

uttarakoriyAdeshena punarapi DonalDaTrampa-kimajoMgaunayoH sambhAvita-sambhASaNasya
nirastIkaraNasya tarjanA pradattAsti| ataH prAk TrampeNa proktamAsIt yat
sambhASaNopaveshanaviSaye AgAmi-saptAhe nirNeSyate| uttarakoriyAyAH sarvakArIya-
vArtAbhikaraNena “ke. sI. ena. e-” ityanena ekasmin vaktavye videshamantriNaM 'chAoIsonahuI'
ityamuM ullekhayatA proktaM yat tasya deshaH amerikayA sAkaM sambhASaNasya yAchnAM naiva
kariSyati|

chattIsagaDha़-rAjyam‌

chattIsagaDhasya sukamA-janapade adya prAtaH naksalavAdibhiH vihite visphoTe
kendrIyArakSitArakSibalasya ekopanirIkSakaH hutiMgataH| eko bhaTshch vraNitaH| ArakSibalenoktaM
yat ghaTaneyaM prAtaH prAyaH pAdona-aSTa-vAdane pusavADA-grAmaM nikaSA ekasmin aTavyAM durApannA|
tasmin samaye sI. Ara. pI. epha. bala-bhaTAH ekaM mArgamuddhATayituM prayANaparAH Asan|
kerala-pradeshaH

nipAha-viSANu-saMkramaNena keralasya kojhikoDajanapade jano mRtaH| evaM rAjye saMkramaNena
mRtakAnAM saMkhyA samedhya ekAdasha sanJjAtA| atrAntare rAjya-svAsthya-parivAra-
kalyANamantriNA ashvinI-kumAra-chaubevaryeNa samAshvAsitaM yat etadunmUlanAya prashAsanaM
videshaprashAsanena samparkaM sAdhayati| tena proktaM yat Avishve nAstyadhunAvadhi etat‌
saMkramaNAvarodhanauSadhiH| mantriNA vArtAharAH niveditAH yat te etadviSANu-saMkramaNamadhikRtya
janeSu bhayaM na prasArayeyuH|



mahilA-bAla-vikAsa-mantrI menakAgA~dhI navadillyAm‌ adya AI.ena.esa.vI.
tAriNyAH sarvAbhyaH SaTsadasyAbhyaH nArI-shakti-puraskArAn vyatarat| atrAvasare anayA imAH
sarvAH api adbhutakAryArthaM bhUri vardhApitAH| dhyeyamasti yat tAriNI-abhiyAnasya netRtvaM
lephTinenTa kamANDara vartikA joshI ityanayA vihitam AsIt| AkAshavANyA saha
sambhASaNAvasare vartikayA proktaM yadiyaM yAtrA saralA nAsIt| tadanusAreNa pradhAnamantriNA
modinA imAH samAshchApi yAtrAyAH anubhavavRttAntaM lekhitumAdiSTAH santi| atastAH
naijamanubhavaM lekhiSyanti|

asama-sIma-pidhAnam

asama-mukhyamantriNA sarvAnandasonovAlavaryeNa pratipAditaM yat bhArata-bAMglAdesha-
sImasu AvaraNavidhAnam aiSamo disambara-mAsaM yAvat sampUrayiSyate| adya gauhAvyAM
vArtAhareNa samaM sambhASaNAvasare asau pratyapAdayat yat prashAsanaM rAjyam avaidhapraveshamuktaM
vidhAtu pratibaddhamasti|
samuddhoSaNA

kendraprashAsanena rASTriya-prajAtAntrika-saMyutyA svIyakAryakAlasya varSachtuSTayapUrtyavasare
visheSakAryakramAyojanaM samanuSThIyate| atrAvasare AkAshavANyAH prasArabhAratI (chAra sAla modI
sarakAra) nAmnIM shrRMkhalaikAM prasArayati| yena etatprashAsanasya vibhinna-mantriNAm upalabdhayaH
prakAshayiSyante| adyatanIyo kAryakramasya viSayaH meka ina iNDiyA vartate| viSayamimam‌
avalambya adya vANijyodyogamantriNA sArdhaM sAkSAtkAro prasArayiSyate|

                                                      || iti vArtAH ||
