
dinAMkaH 20-10-2017
prAtaH 06H55

pravAchko5nuvAdakaH - paramAnanda-jhAH

TaMkaNa-sahAyakaH - omprakAsha-ThAkuraH


samprati vArtAH shrUyantAm

pravAchkaH - paramAnanda-jnJAH

mukhya-vAtIH

 pradhAnamantrI shrInarendramodI adya kedAranAtha-tIrtha prayAti, saH tatra
vividhAnAM punarnirmANa-kAryANAM shilAnyAsaM vidhAsyati|

panJjAbe ludhiyAnAyAM rASTriya-svayaM-sevaka-saMghasya kAryakartuH hatyA-
prakaraNasya anvIkSaNa-bhAraH samprati rAjya-mukhya-mantriNA amarindara-
siMhena rASTriyA'nvIkSaNA'bhikaraNAya samarpitaH|

 api ch,

 DenamArka-mukta-baiDamiNTana-krIDA-pratispardhAsu sAinA nehavAlaH, kidAmbI
shrIkAntaH, es‌.es‌. praNoyashch prAgupAntya-chkra praviSTAH|

pradhAnamantrI uttarAkhaNDaH

pradhAnamantrI shrInarendra-modI adya uttarA-khaNDasya rudra-prayAga-janapada-
sthaM kedAranAtha-tIrthaM prayAti| saH tatra saMkalpitAnAM vividhAnAM punarnirmANa-
kAryANAM shilAnyAsaM vidhAsyati| tadIyAM yAtrAmenAmAlakSya kedAranAtha-kSetre
vyApakAH surakSA-prabandhAH prakalpitAH santi|

svarAjaH-viluptA kanyakA

amerikAyAH Teksasa-prAntAt kasyAshchit tri-varSIyAyAH bhAratIya-
kanyakAyAH viluptatA-prakaraNam adhikRtya videsha-mantrI suSamA-svarAjaH
chintAM prakAshitavatI| prApta-sUchnA'nusAraM kanyakeyaM kenachid amerikIya-
dampati-yugalena vigata-varSe kasyAshchit shAsakIyetara-saMsthAyAH sAhAyyena
bihArasya nAlandA-prAntAt putrItvena svIkRtA AsIt| shrImatI svarAjaH
avadat yad amerikA-stho bhAratIya-rAja-dUtAvAsaH sandarbhe'smin sakriya-
tayA'nveSaNa-parA vidyate|

Tilarsana-bhAratam‌

amerikIyo videsha-mantrI reks DablyUTilarsan AgAmini saptAhe
bhArataM samAyAsyati| tadIyaM yAtrA-vivaraNaM vishadIkurvatI tatratya-videsha-
vibhAgIyA pravaktrI vijnJApitavatI yad bhArata-sametAnAM panJchAnAM rASTrANAM
saptAha-vyApi-yAtrAyAm adya pratiSThamAnaH Tilarsan‌ AgAmi-saptAhe nava-
dehalI samprApsyati| davi-pAkSika-raNanaitika-sahabhAgitAyAH, bhArata-prashAnta-
mahAsAgarIya-kSetre surakSAM samRddhiM chAdhikRtya samanvayasya ch sudRDhI-karaNArthaM
tasya bhAratIyaiH variSTha-netRbhiH sArdhaM mantraNAyAH kAryakramo vidyate|

rASTriyasvayaMsavakasaMghaH-rASTriyAnvIkSaNAbhikaraNam

 
panJjAbe ludhiyAnAyAM rASTriya-svayaM-sevaka-saMghasya kAryakartuH hatyA-
prakaraNasya anvIkSaNa-bhAraH samprati rAjya-mukhya-mantriNA amarindara-siMhena
rASTriyA'nvIkSaNA'bhikaraNAya samarpitaH| hyaH TvIT-sandesha-dvArA shrIsiMhaH
spaSTamakarot yad rASTriya-svayaM-sevaka-saMghasya ukta-sandarbhe anurodham
aMgIkRtya, kendrIyAnvIkSaNAbhikaraNaiH sArthaM rAjyArakSiNAM sAdhutara-
samanvayArthaM ch tena eSa padakSepo gRhItaH|

baiDamiNTan‌

 

oDensa-krIDA-prAMgaNe pravartamAnAsu DenamArka-mukta-baiDamiNTan-krIDA-
pratispardhAsu sAinA nehavAlaH, kidAmbI shrIkAntaH, es.es. praNoyashch
prAgupAntya-chkraM praviSTAH| shRMkhalAyAH mahilaikala-varge samprati bhArata-pakSataH
avashiSTA ekalA pratispardhinI sAinA gatarAtrau thAilaiNDa-deshIyAM nichAona-
jindapolaM parAjitya shreSThASTaka-chkre padamakArSIt|

                                                 || iti vArtAH ||
