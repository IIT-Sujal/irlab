saMskRtavArtAH

dinAMkaH - 28/03/2018
prAtaH - 06 H 55

pravAchko'nuvAdakashch - paramAnanda-jhAH

AshulipikaH - mahaH

iyam AkAshavANI
samprati vArtAH shrUyantAm

pravAchkaH - paramAnanda-jhAH

mukhya-vArtAH

 

* kendrIya-sAkSAtkara maNDalena sthAyilekhA-saMkhyayA, AdhAra-saMkhyayA ch lekhAnAM
sambandhanA'bhiyAnasya antimAvadhiH AgAmino jUnamAsasya triMshaM dinAMkaM yAvad‌
agresArito'sti|

 

 deshe Ayakara-kAryAlayAH shvaH samArabhya shanivAsaraM yAvat‌ satsvapi avakAsheSu nirantaram‌
uddhAritAH sthAsyanti|

api ch,

 bhArata-amerikA-deshau jagataH kukhyAta-tamAnAm AtaMkinAM, tad-gulmAnAM ch viSaye
pArasparikaM sUchnA-vinimaya-tantraM bhUyo'pi draDhayituM sahamatau jAtau staH|

sthAyilekhAsaMkhyA-AdhAraH

 

kendrIya-sAkSAtkara-maNDalena sthAyilekhA-saMkhyayA, AdhAra-saMkhyayA ch lekhAnAM
sambandhanA5bhiyAnasya antimAvadhiH AgAmino jUnamAsasya triMshaM dinAMkaM yAvad‌
agresArito'sti| samprati eSa antimAvadhiH pravartamAna-mAsasya eka-triMsha-dinAMka-paryantaM
sthirIkRta AsIt‌| etad‌-viSayakaH Adeshashch gatadivase saMmilitayA kara-vibhAgIya-nIti-
nirmAtu samityA prasAritaH

Ayakara-parAvartanam‌ 

deshe Ayakara-kAryAlayAH shvaH samArabhya shanivAsaraM yAvat satsvapi avakAsheSu nirantaram
uddhATitAH sthAsyanti eSa padakSepaH Ayakara-parAvRtti-patrANAM prapUrtau, sambaddha-kAryajatAnAM
sampUrtau ch sauvidhyamanudhyAya vitta-mantrAlaya-dvArA gRhIto'sti|

bhAratam-amerikA

bhArata-amerikA-deshau jagataH kukhyAta-tamAnAm AtaMkinAM, tad-gulmAnAM ch viSaye
pArasparikaM sUchnA-vinimaya-tantraM bhUyo'pi draDhayituM sahamatau jAtau staH| etad‌-viSayiNI
saMkalpanA ch gatadine navadillyAM sampanne deshadrayasya AtaMkavAda-pratirodhinaH saMyukta-kAryakAri-
dalasya panJchdashe mantroNopaveshane prakAshamAyAtA|

shIrSanyAyAlayaH-asahAyastriyaH

shIrSa-nyAyAlayena uttara-pradesha mathurA-nagara-sthAni vRndAvana-mandira-prabandhanAni
adhyarthitAni yattaiH shraddhAlujana-samarpitAni puSpANi vidhavAbhyo nissahAyAbhyashch mahilAbhyaH
samupakalpiteSu sharaNa-gRheSu preSaNIyAni, yena tAH mahilAH taiH puSpajAtaiH gandhadrava-chUrNa-dhUpAdIni
vinirmAya dainandinIm AjIvikAm prApnuyuH| nyAyAlayena nigaditaM yat kendraM yojanAmenAM deshasya
itareSvapi vArANasI-tirupati-purI-prabhRtiSu mandira-bahuleSu nagareSu pravartayituM shaknoti| atredaM
dhyAnAspadaM vidyate yat‌ samprati devAyataneSu ekatritAni devopahatAni kusumAni yamunAdi-nadISu
prakSipyante, yena tAH nitarAM pradUSyante|

rAjyasabhA-sauprasthAnikam‌

mAnya uparASTrapatiH, rAjyasabhApatishch em‌.vekaiyA--nAyaDuH gatadivase saMsad‌-bhavanAGgaNe
samAyojite bhavya-samArohe nivartamAnebhyo rAjyasabhA-sAMsadebhyaH sauprasthAnikamabhinandanaM
vyadadhAt| tAn prati shubhAshayAn vitaran pradhAnamantrI shrInarendra-modI nyagAdIt yatteSAM
rAjyasabhAyAH anubhavaiH ayaM samAjaH agre'pi lAbhAnvito bhaviteti saH AshAste|

                                                         iti vArtAH ||
