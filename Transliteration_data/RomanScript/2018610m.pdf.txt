

prAtaH 06H55

pravAchko'nuvAdakashchyuvarAjabhaTarAI -
Ashulipi HtaruNa-kumAraH


iyam‌ AkAshavANI
samprati vArtAH shrUyantAm
pravAchka - HyuvarAjabhaTTarAI



mukhyavArtAH
 pradhAnamantrI shrInarendramodI adaya aSTAdasha saMghAI-sahayoga-saMghaTanasya
sammelane pratibhAgaM kariSyati| hyastane sammelane'smin
chInabhAratAbhyAM sandhidvayaM hastAkSaritam|

asama mukhyamantriNA sammardadvArA tADayitvA yuvakadvayasya
mAraNaprasaMge uchchstarIyAnvIkSaNamAdiSTam|

 api ch,

 rakSAmAntriNA nirmalAsItAramaNavaryayA praiSya-vibhAgIyakarmakarAH bhRshaM
shlAghitA|

pradhAnamantrI-chIna

pradhAnamantrI shrInarendramodI nija-dvi-divasIya-chInayAtrAvasare, dvitIye
dine'dya aSTAdasha saMghAI-sahayoga-saMghaTanasya sammelane sannidhAsyati|
dhyAnAspadaM vartate yat saMghAI-sahayoga-saMghaTanasya pUrNakAlika-sadasya-deshAnAM
sammelane bhAratasya prathamo'yaM sahabhAgo vartate| aSTa pUrNasadasyAtmake
asmin saMghaTane rUsa-chIna-sannibhau deshAvapi samAvishataH| gatadine bhArata-
chIna-deshAbhyAM sammelanasya anuSaMgeNa modi-jinapiMgayoH sambhASaNAnantaraM
sAhamatyapatradvayaM hastAkSaritam| asmin sandhipatre varSAkAle brahamaputranadyAH
jalastaravivaraNasya AdAnapradAnaM, bAsamatItarataNDulAnAM chInAya vikrayaNaM ch
samAvishataH| vArtAharaiH sAkaM sammabhANamANo videsha-sachivo vijayagokhale
pratyapAdayat‌ yat deshadvayenApi viMshatyuttara-dvi-sahasratama-varSa yAvat shata-
arbud-amerikIya-DAlara-mUlyAtmakaM vyApAra-vardhanaM lakSyIkRtamasti| modi-
jinapiMgayormadhye horAparyantaM prachlite anaupachArikasammelane desha-dvayenApi
vuhAna anaupachArikakopaveshana-viSaye'pi bhUryupakramAH prakalpitAH|

naDDA-kuSTharoga

kendrIya-svAsthya-parivAra-kalyANa-mantriNA je.pI. naDDA varyeNa sabalaM
vyAhRtaM yat asmin varSe deshaH kuSTharogonmukto bhaviSyati| AgAmi varSe
ch kRSNa-AjAra-rogato muktaM rASTramidaM bhaviSyati| deshasya mRtyu-parimitau
apachitirjAtAsti| vishva-svAsthya-saMghaTanasya ekasmin vivaraNe
pradattasUchnAmuddharatA kendrIya-svAsthya-mantriNA proditaM yat TiTanesa-rogaM
sametya shishu-bAla-sambaddhAH bhUri rogAH pUrNato niyantraNAdhInAH vartante|
asau uttarapradeshe ekasmin kAryakrame abhibhASate sma|

asama-nigaDanam

asamArakSibalena karabI AMgaloMga janapade yuvakadvayasya sammardadvArA
tADayitvA tADayitvA hatyAkaraNArope panJch-janAH nigaDitAH sAnti|
ArakSyadhIkSakeNa pratipAditaM yat ArakSibalaM prakaraNamidamanviSati|
mukhyamantriNA sarvAnanda-sonovAlena ghaTanAyAH uchchstarIya
anvIkSaNasyAdesho datto'sti| yugapadevAnena janAH shAnti-sandhAraNArthamapi
adhyarthitAH santi| tena proktaM ch yat doSiNo nUnameva kaThoryeNa
daNDayiSyante|

sItAramaNaH-praiSyasevakAH

rakSAmantriNA nirmalAsItAramaNavaryayA grAmINapraiSya-vibhAgIya
karmakarANAM sevAkAryaM bhUri shlAdhitam‌| etebhyaH praiSyakarmakarebhyaH sadya eva
vetanapunarIkSaNaM sametya anye'pi lAbhAH pradattAH santi| sItAramaNa-varyayA
proktaM yat‌ sA praiSya-sevakAnAM nivRtivetana-yAchnAH kendrIya-saMchAra-mantriNaM
manojakRmArasiMhAvaryaM saMsUchyiSyati| haidarAbAde grAmINa-praiSyasevakaiH sAkaM
sambhASaNasatre sItAramaNaH sarvametat‌ pratyapAdayat‌|

jammU-kashmIra-golikAprahArAH

jammU‌-kashmIre uttarIyakashmIrasya bAdIpurAjanapade hyaH chirarAtrau
araNyakSetre atAtakavAdinAM sainyabhaTAnAM ch madhye gaulikAprahArAH abhUvan‌|
surakSA-srotobhiH AkAshavANI saMsUchitA yat‌ kSatro'smin‌ surakSA-prayANarate
sainyabhaTadale sanJjAtAkramaNAnantaraM senayA kSetrasya paridhIkaraNamArabdham‌|
tadAnIm‌ eva ghaTaneyaM sajjAtA| sAmprataM yAvat‌ tatra kasyApi hatAhatasya
sUchnA naivAdhigatAsti|

keralAvRSTi

kerale vibhinnakSetreSu ativRSTikaraNena trayo janAH mRtyumupagatAH eteSu
triSu janeSu janadvayaM tu kannUra-kasaragoDa-janapadayoH nadyAM snAnasamaye
nimajjanena mRtam| aparashchaiko janaH tiruvanantapuramakSetre vRkSAvapAtena
mRtyumupagataH| ativRSTi karaNena iDakkI, koDjIkoDa, kannUra-janapadeSu
shasyAnAM sampatInAM chApi hAnirjAtAsti|

mahArASTre gatadine vRSTijanyaghaTanASu Ahatya janatrayaM nihatam‌| thANe
janapade vid‌yutpAtena eko matsyamArako mRtiM gataH SaDanye janAshya
vraNitAH| aparatra ch vRSTikAraNAt‌ durApanna-mArgIya-ghaTanAyAM ekA mahilA
panJchtAM prAptA| ativRSTi-karaNena mahArASTre janajIvanaM bhRshaM prabhAvitamasti|
rela-yAtAyAtamapi vilambAyitam‌| RtuvijnJAna-vibhAgena tatra adyApi
jhanJjhAvAtapurassaram ativRSTeH bhaviSyavANI kRtAsti|

jhArakhaNDa-nigaDanam

jhArakhaNDa-janamukti-pariSadaH sAyudhAH, visphoTakaiyurtAshch
panJchogravAdino rAmagaDhajanapade nigaDitAH| ArakSibalenoktaM yat nigaDitaiH
ugravAdibhiH sadyaH eva koDaramA rAMchI taH barakakAnA relapariyojanAyAH
nirmANasamavAyasya sthale avaidhadhanayAchnArtham AkramaNaM kRtamAsIta|
ArakSibhiH teSAM savidhe AyudhAni, visphoTakapadArthAH, dUrabhASayantrANi ch
adhigatAni santi|

dillI-varSA

gatarAtrau rASTriyarAjadhAnIkSetre tIvra jhanJjhAvAtavashAt katipaya
vimAnoDyanamArgaH parivartitaH, meTro sevApi prabAdhitA| jhanJjhAvAtakAraNena
bhUri vRkSAH utkhAtitAH hyaH sAyaM prAyaH sapAdapanJchvAdane gaganaM
kRSNameghAchchannaM jAtam‌, tadanu dhUlibhRta tIvrajhanJjhAvAtaH samAyAtaH|
alpavRSTirapyajAyata| RtoH parivartanakAraNena nidAghatApato janAH
kinJchillAbhAnvitAH jAtAH RtuvijnJAnavibhAgAnusAreNa rASTriya-rAjadhAnyAM
rAtrau aSTavAdanaparyantaM dashamalavottara-ekAdhika-chtvAriMshatDigrImitA vRSTiH
samaMkitA|
