
dinAMkaH 22-06-2018

prAtaH 06H55

anuvAdakaH- yuvarAjabhaTTarAI
pravAchikA- muditA
AshulipikaH omprakAsha-ThAkuraH

iyam‌ AkAshavANI
samprati vArtAH shrUyantAm
pravAchikA - muditA

mukhyavArtAH

 pradhAnamaMtrI shrInareMdramodI adya vANijyavyApAravibhAgasya kRte
rASTriyarAjadhAnyAm iNDiyAgeTa pArshve nUtanavANijyabhavana nirmANArthaM
shilAnyAsaM kariSyati|

 jammU-kashmIre rAjyapAlaH ena.ena. voharAvaryaH tatra rAjyapAlashAsanaviSaye
parichrchArthaM sarvadavalIyopaveshanamAkArayat |

 api ch,

 videshavyavahAramaMtrI suSamAsvArAjaH sAmreDaM sabalaM ch pratyapAdayat yat‌
vaishvikasurakSAsamasyAnAM samAdhAnAya bhArataM yUropIya-saMghena samaM varttate|

pradhAnamantrI-vANijyabhavanam

pradhAnamantrI shrInarendramodI adya rASTriya rAjadhAnyAM iNDiyAgeTa sthalaM nikaSA
vyApAravibhAgasya kRte nUtana vANijya bhavanasya shilAnyAsaM kariSyati| nUtane'smin
vinirmIyamANe bhavane sahasraprAyAH adhikAriNAM karmachAriNAM ch kRte AvAsIya-
sauvidhyamupapAdayiSyate| nUtanamidaM bhavanaM na kevalaM bhAratasya pravardhamAnAm Arthika-
sthitimeva dyotayiSyati pratyuta prashAsanadvArA pravidhInAmaGgIkaraNasyApi pratIkaM
bhaviSyati| vANijyabhavanamidaM sarvavidhAdhunika-pravidhibhiH saMvalitaM bhaviSyati| etad
hi pUrNataH kargadarahitaM bhavanaM vidhAsyate yachch sarvaprakAraka-kushala-pravidhiniyantraNAdhInaM
bhaviSyati|

jammU-kashmIra-sarvadalIyopaveshanam

jammU kashmIrasya rAjyapAlena ena.ena. voharA varyeNa rAjye rAjyapAlashAsanaM
pravartanasya viSaye parichrchArtham adya sAyaM shrInagare sarvadalIyam‌ upaveshanam‌
AkAritamasti| AdhikArika-srotibhiH sUchyate yat‌ rAjyapAlena samaraSAmapi dalAnAM
pramukhAH, upaveshanArthaM samAhUtAH santi| dhyeyamasti yad‌ budhavAsarAt‌ prabhRti jammU-
kashmIre rAjyapAlashAsanaM kAryAnvitimasti|

jammu-kashmIra-ena.esa.jI.balaniyaujanam‌

prashAsanena vinirNItaM yat jammU-kashmIra AtaMkavAda-nirodhakopAyatvena deshasya
ena.esa.jI. iti AMtakavAda-nirodhaka-rASTiya-surakSA-balaM niyojayiSyati,
gRhamantrAlayasya adhikAribhiH navadillyAM pratipAditaM yat‌ yatra yadA
AvashyakatAnubhaviSyate tatra tadA tadA ena.esa.jI. balaM niyojiyiSyate| visheSa-dashAsu
yathA apaharaNakRtyeSu bhavaneSu AtaMkinAM nigUhanasthitau, ena.esa.jI. bhaTAnAm
anvayanaM kariSyate| mantrAlayasyAnusAreNa bhUri chraNeSu kamANDo iti
AtaMkanirodhakabalasya shata bhaTAH api tattadabhiyAneSu ena.esa.jI. bhaTaissAkaM
sanniyojiyiSyante| yena AtaMkavAdavirodhyabhiyAnaM prabhAvitayA pravartitaM bhavet|

goyalaH -vRddhiparimitiH

vittamantriNA pIyUSagoyalana vishvAsaH prakaTito yat bhArataM sadaiva aMkadvayasya
vikAsaparimitiM samarjayiSyati iti| yato hi deshasya bhaugolikI sthitiH
bhinnAsti, madhyavargIyANAm AMkAkSAshchApi bhinnAH vartante| navadillyAM dRshya-
shrAvya-sampRkti-dvArA vAkiMghama-shAyara ityasya leTImera madhye dvi-divasIya bhArata-
briTena-netRtva-sammelanasya avasAna-divase shrIgoyalena proktaM yat prashAsana-dvArA
upapAditAdhArikasaMrachnAnAM mAdhyamena arthavyavasthAyAH parimitisaMvardhane
sahAyyamavApsyate| anenoktaM yat asmAbhiH kadApi arthavyavasthAyAH IdRshI suSThutara-
sthitiH naiva dRggochritA yAdRshI samprati sampratIyate| bhArataM samprati pratikSetraM
vishvasya dhyAnAkarSaNaM kurute |

naksala-nigaDanama

ena.AI.e. iti rASTriyAnvIkSaNAbhikaraNena bihArasya kaTihAra janapadAt
vAMchita-naksalavAdI nigaDito'sti| asau naksalavAdibhyaH AyudhAnAm‌ upapAdane,
dhanapradAne ch vAMchitaH AsIt| eSaH naksalavAdI umesha kumAra yAdava nAmnA
abhijnJAto'sti| anena nigaDanena sahaiva ena.AI.e. abhikaraNena samprataM yAvat
prasaMge'smin chtvAri nigaDanAni vihitAni|

saSamA

videshamatrI suSamAsvarAjaH gatidine brasalsa-sthita-yUropIya-saMsadiH
antArASTrIya-yoga-divasa-samArohe bhAratasya prAtinidhyaM kRtavatI| avasare'smin sA
Adhunika-vishve yogasya mahatva-viSaye balaM dattavatI| shrImatI svarAjaH proktavatI yat
sampUrNa-vishvam ekaiva kuTumbakam vartate|
