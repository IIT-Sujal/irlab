saMskRta-vArtAH

dinAMkaH - 13/ 02/ 2018
prAtaH - 06 H 55

pravAchko'nuvAdakashch - paramAnanda-jhAH

AshulipikaH - akha़lada॒-najamaH

iyam‌ AkAshavANI
samprati vArtAH shrUyantAm

pravAchkaH - paramAnanda-jhAH

mukhya-vArtAH

gRhamantrI rAjanAtha-siMhaH gatadivase variSThaiH adhikAribhiH sArdhaM jammU-kashmIrasya surakSA-
sthitiM samaikSata|

° shrInagara-sthAt‌ es‌.em‌.ech‌.es‌.chikitsAlayAt‌ AtaMkino navIda-jATasya palAyana-
prakaraNaM saMprati rASTiyA'nvIkSaNA'bhikaraNena anvIkSiSyate|

* yuddha-jarjarite dakSiNa-sUDAne saMyukta-rASTU-pariSadaH shAnti-senAMgatvena trishatAdhika-dvi-
sahasaraM bhAratIya-bhaTAH prasthitAH|

0 apich,

 bhArata-dakSiNAphrIkayormadhye panJchmI ekadivasIyA krikeT-spardhA adya porTa-elijAbetha-
krIDA-parisare pravartiSyate|

rAjanAthaH-jammUkashmIraH

gRhamantrI rAjanAtha-siMhaH jammU-kashmIre surakSA-sthitiM samaikSat| sUtraiH vijnJApitaM yad gata-
divase navadillyAM shrIsiMhaH ukta-sandarbhe variSThaiH adhikAribhiH sArdhaM horAvadhikaM mantraNopaveshanam
AyojitavAn| upaveshane jammU-kashmIre vartamAnAM surakSA-sthitiM, vishiSya jammU-sthe sainya-shibire
AtaMkinAm‌ AkramaNaM, shrInagare sainyAtaMkinormadhye golikAyudha-saMgharSaM chAdhikRtya gRhamantrI
variSThAdhikAribhiH savistaraM vijnJApitaH| sUtrANi vyajnJApayan‌ yadante shrIsiMhena adhikAriNo
nirdiSTAH yadAtaMkinAM sadyaH pratirodhAya sarvavidhaH samuchitaH padakSepo grAhyaH|

rASTriyAnvIkSaNA'bhikaraNam-AtaMkinaH-anvIkSaNam

shrInagara-sthAt‌ es‌-em‌.ech‌-es‌.chikitsAlayAt‌ lashkare-taiyabeti-AtaMki-gulmAGgasya
mohammada-navIda-jATasya avyAhata-palAyana-prakaraNasyAnvIkSaNaM samprati
rASTriyA'nvIkSaNA'bhikaraNena vidhIyate| atredaM smartavyamasti yad‌ amuSmin‌ AkramaNe drau rakSi-
kArmikau vIragatiM gatau AstAm‌|

shAntisenAH-saMyuktarASTam‌

yuddha-jarjarite dakSiNIph़rIkIye dakSiNasUDAna-deshe saMyukta-rASTra-pariSadaH shAnti-
pravartanA'bhiyAnasyAntargataM tri-shatAdhika-dvi-sahasaraM bhAratIya-chainya-kArmikAH tatra prasthitAH santi|
sainya-pravaktA karnal‌ amana-AnandaH gatadine navadillyAM nyagAdIt‌ yadime bhAratIya-bhaTAH saMyukta-
rASTasya shAnti-pravartanAbhiyAne tatropasthAya sAhAyyamAchriSyanti|

mahArASTre vibhinneSu janapadeSu, vidarbha-kSetre ch hyaH samA-patitayA mUsala-dhArayA upala-
vRSTyA chtvAro janAH mRtAH, naike ch kSatAH saMvRttAH sUchyante| etayA prAkRtikyA ApadayA
rAjyasya ekAdashAnAM janapadAnAM sapAdaika-lakSa-prahala-parimiteSu kRSi-kSetreSu sasyAni kSati-
grastAni jAtAni santi|

krikeT‌

bhArata-dakSiNAphrIkayormadhye anuvartamAnAyAH SaNNAM spadhanim‌ ekadivasIya-krikeT‌-krIDA-
shRMkhalAyAH panJchmaM dvandvam adya dakSiNAphrIkAyAM porTa-elijnJAbetha-krIDA-parisare pravartiSyate spardhA
bhAratIya-samayA'nusAri aparAhne sArdha-chturvAdane samArapsyate| etasyAH spardhAyAH sAkSAd-
vivaraNaM ch AkAshavANyAH epha.em‌-renabo-rAjadhAnI-prasAraNAvRttibhyAM chturvAdana-velA-taH shrotuM
shakSyate| atredaM dhyAnAspadaM vidyate yat‌ pravartamAna-shaMkhalAyAm‌ adyAvadhi bhAratena tisraH,
dakSiNAphrIkayA ch ekA vigatA spardhA svAyattIkRtAH vidyante|

                                                  iti vArtAH ||
