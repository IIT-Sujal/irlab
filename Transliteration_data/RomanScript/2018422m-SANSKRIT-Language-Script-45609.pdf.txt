
dinAkaH 22-04-2018

prAtaH 06H55

mukhya-vArtAH

gRhamantrI rAjanAtha-sihaH pAkistAnam‌ AkSipat‌ yat‌ tad‌ bhArate
AtaMki-janAn‌ duSpraveshya deshamimam‌ asthirIkartum‌ dushcheSTate|

kendraM nagA-ugravAdi-samUha-dvayena sArdhaM saMgharSa-virAma-sandhiM
bhUyo'pyekasmai varSAya pravardhitavat‌|

rASTrapatiH shrIrAmanAtha-kovindaH abravIt yad‌ ekaviMsha-shatAbdayAH
bhAratam upaniSadAm, antarjAlasya ch vilakSaNaM saMshleSaNaM vidyate|

viMshati-prativiMshati-kSepa-chkrANAm AIpIel-krikeT-spardhA-mAlikAyAM
gatarAtrau royala-chailenJjarsa-beMgalUru-vRndena delhI-Deyara-Devilsa-dalaM
SaDbhiH krIDakaiH parAjitam‌|

rAjanAthaH-pAkaH

gRhamantrI rAjanAtha-siMhaH pAkistAnam‌ AkSipat‌ yat‌ tad‌ bhArate
AtaMki-janAn‌ duSpraveshya deshamimam‌ asthirIkartum‌ dushcheSTate, paraM bhAratIya-
sainya-balAni prativeshinaM samuchita~rItyA pratyuttaranti| tenodIritaM yat‌
samagreNApi vaishvika-samAjena AtaMkavAda-mArgaM samujjhituM pAkistAnaM pauna-
punyena samApIDyate, param‌ islAmAbAdaH sAmpratamapi AtaMkinA durutsAhane
eva durAgraha-grahilo darIdRshyate| shrIsiMhaH gatadivase damanadvIpa-pradeshe
janasabhAmekAM sambodhayati sma|

kendram-nagAsamUhAH

kendraM nagA-ugravAdi-samUha-dvayena sArdhaM saMgharSa-virAma-sandhiM
bhUyo'pyekasmai varSAya pravardhitavat| gRha-mantrAlayasya vaktavyA'nusAraM
nagAlaiNDa-rASTriya-samAjavAdi-pariSadaH niyokapAo khitauvI-samuddhAra-shAkhe
etasmin sandhau saMmilite staH|

gRhamantrAlayaH-vittAyogaH

gRha-mantrAlayena deshasya Antarika-surakSA'bhivRddhaye,
kendrIyArakSitArakSi-balAnAm ArakSiNAM ch AdhunikIkaraNAya sImA-
surakSAyAH sudRDhatAyai, ApatprabandhanAya, kendra-shAsita-pradeshAnAM vikAsAya ch
pravartamAna-shatAbdyAH viMshAt panJchviMsha-varSa yAvat sArdha-trilakSa-koTi-
rUpyakANAM vyaya-prastAvaH panJchdasha-vittAyogasya samakSam‌
upasthApito'sti| AdhikArika-vijapteH anusAri gata-guruvAsare
gRhamantriNo rAjanAtha-siMhasya panJchdasha-vittAyogAdhyakSeNa en‌.ke.siMhena,
itaraiH Ayoga-sadasyaishch sArdhaM sampanne mantrANopaveshane ukta-prastAvasya
sandarbhe kAchit‌ prastutirvihitA|



rASTrapatiH shrIrAmanAtha-kovindaH abravIt‌ yad‌ ekaviMsha-shatAbdayAH
bhAratam upaniSadAm, antarjAlasya ch vilakSaNaM saMshleSaNaM vidyate|
shrIkovindaH gatadivase rASTrapati-bhavane samAyojitAyAm ekasyAM grantha-
lokArpaNa-goSThyAma udgAramenaM prAkAshayat| tataH pUrva, samArohasyArambhe
“mahattamo hindutva-chintakaH Adi-shaMkarAchAryaH”- iti-shIrSakaH shrIpavana-
varmaNA sandRbdho granthaH atra mAnya-rASTrapatinA lokAya samarpitaH|

AIpIel

viMshati-prativiMshati-kSepa-chkrANAm‌ AIpIel‌-krikeT‌ spardhA-
mAlikAyA gatarAtrau beMgalUrau chinnAsvAmi-krIDAgaNe samAyojite romAnJch-
kAriNi dvandve rAyala-chailenJjarsa-beMgalUru- vRndena delhI-Dayara-Davilsa-dalaM
SaDbhiH krIDakaiH parAjitam| tataH pUrvam, Adya-pAlyAM DelhI-Deyara-Devilsa-
dalIyaiH vipakSi-vRndasya samakSaM pAdona-dvishata-dhAvanAMkAnAM vishAlaM vijaya-
lakSyaM prastutamAsIt‌|

                                                    || iti vArtAH |||
