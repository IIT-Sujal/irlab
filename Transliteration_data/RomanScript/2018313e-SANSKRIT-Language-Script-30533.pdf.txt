saMskRtavArtAH
dinAkaH- 13-03.2018
sAyam‌ - 06H10
 
 pradhAnamantrI narendramodI adya navadillyAM yakSmAmukta-bhAratAbhiyAnaM
prArabdhavAn‌|

7 jammU-kashmIre mahattvapUrNaghaTanAkrame mukhyamantrI mahabUbA muphtI rAjyasya
vitta-shrama-vRttimantriNaM Daॉ. hasIba-drAbUM mantri-pariSadaH niSkAsitavatI|

chattIsagaDhe mAovAdibhiH kendrIya-ArakSitArakSibalasya bama-niSkriyakaM
vAhanam‌ AkramaNe vidhvastam‌ yena aSTasurakSAkarmiNo vIragatiM prAptavantaH
chtvAro ch vraNitA jAtAH|

 iMDigo iti anargha-vaimAnika sevA-pradAtrA saptachtvAriMshat vimAna-sevAH
nirastIkRtAH|

pradhAnamantrI

pradhAnamantrI narendramodI adya navadillyAM yakSmAmukta-bhAratAbhiyAnaM
prArabdhavAn| dvisahasra-panJchviMshatitamaM varSaM yAvat deshe yakSmA-mUlotpATanasya lakSyaM
nirdhAritamasti| abhiyAnasya tvaritapravartanArthaM prashAsanena prashAsanettara-saMsthAnAM
sahayogaH svIkriyate| pradhAnamantriNA abhiyAnena mukhyamantriNo'pi saMyojayituM
samAkAritAH| shrImodinA uktaM yat dvi-sahasra-triMshattamaM varSa yAvat sampUrNe vishve
yakSmA-mUlotpATanasya lakSyaM vartate| ataH panJchvarSANi pUrva bhAratAt asya samApanaM
AvashyakaM vartate|

muphtI

jammU-kashmIre mahattvapUrNaghaTanAkrame mukhyamantrI mahabUbA muphtI rAjyasya
vitta-shrama-vRttimantriNaM Daॉ. hasIba-drAbUM mantri-pariSadaH niSkAsitavatI| pUrva-mantriNA
navadilyAm‌ ekasmin‌ kAryakrame kashmIrasamasyA rAjanaitikI nAsti apitu
sAmAjikI vartate iti proktamAsIt‌| vitta-shrama-vRtyAdi-vibhAgAnA prabhAraH
mukhyamantriNA sambhAlitosti|

naksalavAdinaH
chattIsagaDhe mAovAdibhiH kendrIya-ArakSitArakSibalasya bama-niSkriyaka
vAhanam‌ AkramaNe vidhvastam| yena aSTasurakSAkarmiNo vIragatiM prAptavantaH,
chtvAro ch vraNitA jAtAH| ghaTanaiSA sukamAjanapadasya kishtArAmanagara nikaSA
vaneSu sanJjAtA|
saMsada
adya saptame dine'pi saMsadaH sadanadvayaM vipakSINAM kolAhalakAraNAt kArya vinaiva
sthagitam| prathamasthaganAnantaraM lokasabhAyAH punaH kAryArambhe eva kAMgresadalanIta-
vipakSi-sAMsadAH ghoSaM kRtvA sadanamadhyaM praviSTavantaH| adhyakSA sumitrAmahAjanaH
sadanakAryajAtaM sthaganAya samAdiSTavatI| rAjyasabhAyAmapi kAMgresadalanIta-
vipakSisadasyaiH AndhrapradeshAya visheSasthAnapradAnaM sametya vibhinna-viSayAn
adhikRtya sadanasya kAryajAtaM bAdhitam| atrAntare sabhApatinA em veMkaiyA
nAyaDunA kAryajAtam‌ agresArayitum‌ adhyarthitaM punarapi tatra kAryaM na prAchlat|
sabhApatinA samudIritaM yat sadane sAMsadAnAm etAdRkvyavahAro svIkAryo nAsti|
evaM rAjyasabhA'pi shvaH yAvat sthagitA jAtA|

iMDigo

iMDigo iti anargha-vaimAnika-sevA-pradAtrA saptachtvAriMshat‌ vimAna-sevAH
nirastIkRtAH| nAgarika-uDDayana-mahAnideshAlayena mukhyayantre samasyAkAraNAt
aSTavimAnAnAm uDDayanAnumatiH pratyAhRtA AsIt| go eyara ityasyApi
vimAnatrayaM uDDayanAt viramitamasti|

rASTrapatiH

mArishasadeshasya pUrvapradhAnamantrI pAla beraMgaraH adya porTa luInagare tatrAgataM
rASTrapatiM rAmanAthakovindam amilat| rASTrapatinA vipakSanetA lAka duvAlaH
pradhAnanyAyAdhIshaH keshava-prasAda-mAtA-dIna saMsadadhyakSA shAntibAI hanumAnajI api
amilan| etaiH netRbhiH mArIshasadeshAya nirantara-sahayogArtha bhArataM prati kRtajnJtA
vijnJApitA|

pAkistAnam
vinA jnJAnaM bhArata-sImni praviSTA mahilA pAkistAnAya samarpitA'sti|
sImA-surakSA-balasya pravaktA avAdIt yat SaSTivarSIyA mahilaiSA gata-shukravAsare
amRtasaraM nikaSA pulamorAMyAM bhAratamabhyAgachchat|

aphagAnistAnam

amerikI rakSAsachivaH jima maiTisaH adya aphagAnistAnasyAghoSita yAtrArthaM
kAbula-nagaraM samprAptaH| tenoktaM yat tAlibAn-gulmaH sarvakAreNa vArtA nechchet,
paraM gulme kechit vArtArthaM samutsukAH santi|

amerikA

amerikayA sanJchetitaM yat sIriyA-viSaye saMyuktarASTra-surakSApariSadA kimapi
na kriyate chet‌ amerikA svayamevopAyAn‌ vidhAsyati| vaktavyamidaM  saMyuktarASTre
amerikI-rAjadUtyA nikkI hailI ityanayA pradattam‌|

                                                             || iti vArtAH ||
