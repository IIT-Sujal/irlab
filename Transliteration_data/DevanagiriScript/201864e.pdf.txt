 

दिनांकः 04-06-2018
साय - 06:10

मुख्यवार्ताः

० राष्ट्रपतिना रामनाथ कोविंदेन भणितं यत्‌ राज्यपाला: विकास-
योजनाभि: समुचित-लाभात्‌ वंचित-जनानां कल्याणाय महत्वपूर्ण-
भूमिका: निर्वाहयितुं सक्षमाः, राष्ट्रपति-भवने तेन राज्यपाल-उप-
राज्यपालानां द्वि-दिवसीयं सम्मेलनम् उद्घाटितम्।

० जम्मू-कश्मीरी शोपियां जनपदे हस्तगोलकाक्रमणे चत्वारः
रक्षिकार्मिकान् समेत्य द्वादश नागरिका: आहताः।

० केन्ट्रिय-माध्यमिक-शिक्षा-मण्डलेन राष्ट्रिय-पात्रता-परीक्षा परिणामाः
घोषिता:।

 ग्वाटेमालायां सञ्जातेन ज्वालामुखी-उत्क्षेपेण पञ्चविंशति: जना:
मृताः, शताधिकाश्चाहताः।

 

 

 

 

राष्ट्रपति:

राष्ट्रपतिना रामनाथ कोविंदेनोक्तं यत् राज्यपालाः विकास-
योजनेभ्यः वंचित-जनानां कल्याणाय महत्वपूर्ण-भूमिका: निवोढुं शक्यन्ते।
श्रीकोविदः अद्य राष्ट्रपति-भवने राज्यपाल-उप-राज्यपालानाम् ऊन-
पञ्चाशत् सम्मेलनं सम्बोधयति स्म। तेनादीरितं यत् देशे अनुसूचित-
जनजाते: दश-कोट्यधिक-जना: निवसन्ति। तेन भणितं यत् भारतदेशे ऊन-
सप्ततिः प्रतिशत्‌ विश्वविद्यालयाः राज्य-प्रशासनान्तर्म समायान्ति, तत्र
राज्यपालाः एव कुलाधिपतयः वर्तन्ते।

अतः छात्राणां प्रवेश, अध्यापकानां नियुक्तिश्च पारदर्शि-रीत्या
भवितव्या। तेन भणितं यत् केन्द्रं वर्षेऽस्मिन् अक्तूबर-द्वितीयातः
चतुर्विंशति-मास-पर्यन्तं महात्मा-गान्धिनः पञ्चाशदुत्तर-शत-तमी जयन्तीम्‌
परिपालयिष्यति। सम्मेलने उपराष्ट्रपतिः एम. वैकैया नायड़ः, प्रधानमन्त्री
नरेन्द्रमोदी अपि उपस्थितौ अस्ताम्। प्रधानमन्त्रिणा राज्यपालानां
प्रारम्भिक-सत्रं सम्बोधितम्‌। तेन भणितं यत्‌ एकविंशे दिवसे अन्ताराष्टिय-
योग-दिवसे युवजनेषु नव-जीवन-स्फूर्त्याः जागरणं भविष्यति।

 

 

 
जम्मू-कश्मीर:

जम्मू-कश्मीरेऽद्य अज्ञातातंकिभि: रक्षि-दले हस्त-गोलकैः आक्रमणं
विहितम्। अस्मिन् आक्रमणे चत्वारः रक्षि-कार्मिकाः, द्वादश-अन्ये
नागरिकाः च आहताः। दक्षिण-कश्मीरे शोपियां जनपदे बटपोरा-चत्वरे
सञ्जातां घटनामिमालक्ष्य प्रवक्त्रा प्रोक्तं यत् आहतेषु महिला-बालिका अपि
सम्मिलिते स्त:।

 

नीट

केन्द्रिय-माध्यमिक-शिक्षा-मण्डलेनाद्य बी.डी.एस. पाठ्यक्रमेषु
प्रवेशाय राष्ट्रिय-पात्रता-प्रवेश-परीक्षा-नीट-इत्यस्य परिणामाः घोषिताः। मे
मासे सञ्जातायाम् अस्यां परिक्षाया त्रयोदश-लक्षाधिकाः छात्राः
भागमवाहत। इतः: प्राकृ उच्चतम-न्यायालयेन नीट-परिणामः घोषणायाम्‌
अवरोधनं निराकृतम्‌।

 



महाराष्ट्रे नासिक-मण्डले ह्य: सञ्जात-वृष्टेः विद्युदावपातेन पञ्च
जनाः मृताः। रक्षा-दलेन सूचितं यत् धुले जनपदस्य वारखेडी-ग्रामे
वृक्षावपातनेन द्वा-त्रिंशत्-वषीया महिला, तस्याः त्रयः बालकाः अपि मृताः।
नासिक जनपदे अंबेवाडी-क्षेत्रे विद्युदावपातनात् युवकः एकः मृतो जातः।

 

मेनका गांधी

महिला-बाल-विकास-मन्त्रिणा मेनका-गान्धिना एयर-इडिया-
यौनोत्पीडन-प्रकरणे त्वरित-कार्याचरणाय कथितमस्ति। पीडिता महिला
कार्य-स्थले-महिलोत्पीडन-अधिनियमान्तर्गतं पञ्जीकृता परिदेवना-याचिका-
सन्दर्भ मेनका-गान्धिनम्‌ अमितत्‌। गान्धि वर्यया परिदेवना-समिति-प्रमुखः
प्रकरणस्यास्य अन्वीक्षणं मासाभ्यन्तरे प्रपूरयितुम् आदिष्टः।

अमित शाहः

भारतीय-जनता-पार्टी अध्यक्षः अमित-शाहः समर्थन-सम्पर्क-
अभियान्तर्गतम् अद्य योगगुरुः रामदेवम् अमिलत्। श्री शाहेन भणितं यत्
भारतीय-जनता-पार्टी दल-समर्थक-जनेभ्यः सर्वदा आशीर्वादाः समीहते।
तेनोदीरितं यत्‌ दल-पदाधिकारिण: लक्षोत्तर-जनैस्सह मेलिष्यन्ति।

ग्वाटेमाला

मध्य-अमेरिकायाम् स्थिते ग्वाटेमाला देशे 'फ्यूएजो' ज्वालामुखी
उत्क्षेपेण एल-रोडियो ग्रामे पञ्चविंशतिः जनाः मृताः। त्रि-शताधिकाः च
आहताः। तत्रत्य राष्ट्रिय-आपद्-प्रबन्धन-अभिकरणेनोक्तं यत् एतस्मात्‌
आकाशः: धूमिल: सञ्जातः, भवनानि अपि क्षतिग्रस्तानि जातानि। उत्क्षेपैः
गृहेषु जनाः दग्धिभूताः जाताः।

काबुल-आक्रमणम्‌

अफगानिस्ताने एकस्मिन्‌ आत्मघात्याक्रमणे न्यूनान्यूनं द्वादश-
जना: मृताः नव च आहताः जाताः। काबुल-नगर्यामद्य विहिते अस्मिन्
आक्रमणमालक्ष्य रक्षा-प्रवक्त्रा भणितं यत् आक्रमणमिंद जन-सम्मर्द स्थले
सञ्जातमस्ति।

 

 

 

 

अमेरिका-भारत:
अमेरिकायाः रक्षा-विभागेनोक्तं यत् भारत-अमेरिका-देशौ परस्परं दृढ-
द्विपाक्षिक-~रणनीतिक-सामजञ्जस्यं समन्वयितुं कृत-संकल्पौ स्तः।
प्रधानमन्त्रिणः नरेन्द्रमोदिनः अमेरिकीय रक्षा-मन्त्रिणः जेम्स-मैटिस-मध्ये
सिंगापुरे शनिवासरे सञ्जातोवेशनं विषये तत्रत्य रक्षा-प्रवक्त्रा कै0 जेफ-
डेविस वर्येण प्रोक्तं यत् उभौ देशौ विभिन्नेषु क्षेत्रेषु पारस्परिक-सहयोगाय
प्रतिबद्धो स्तः।

                                                ।। इति वार्ताः ।।
