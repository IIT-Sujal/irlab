
दिनांकः 23-05-2018
सायं - 06:10

मुख्य-वार्ता:

 जनतादलसेक्युलर नेता एच. डी. कुमारस्वामी मुख्यमन्त्रि- कांग्रेसनेता
जी. परमेश्वरश्च उप-मुख्यमन्त्रित्वेन शपथ-वचनम् अंगीकृतवन्तौ।

जम्मू क्षेत्रे अन्ताराष्ट्रिय-सीम्नि पाकिस्तानीय गोलिका-प्रहारेषु पञ्च
स्थानीय जनाः मृताः, सीमासुरक्षा बलस्य पञ्च वीरान् समेत्य
त्रिंशदुत्तर जना: आहताः अथ च अनन्तनाग-जनपदे आक्रमणकारिणः
हस्त गोलक-आक्रमणे षड नागरिकाः आहताः।

 राष्ट्रिय-मानवाधिकार-आयोगेन थुथुकुडी क्षेत्रे दशोत्तर- जनानां मृत्यु-
घटनामालक्ष्य तमिलनाडु-प्रशासनाय आदेश: प्रसारित:


कर्णाटक:

जनतादल-सेक्युलर नेता एच. डी. कुमारस्वामी कर्णाटकस्य नूतन-
मुख्यमन्त्री पदाय शपथ-वचनम् अंगीकृतवान्। राज्यपालेन वाजुभाई वाला
वर्येण तस्मै पद-गोपनीयतायै शपथ-वचनम् अंगीकारितम्। कांग्रेस नेता
जी. परमेश्वरः अपि उप-मुख्य-मन्त्रित्वेन शपथं स्वीकृतवान्। तत्रत्य
मन्त्रिमण्डले द्वाविंशतिः मन्त्रिणः उप-मुख्यमन्त्रिणं समेत्य कांग्रेसदलात्
अथ च मुख्यमन्त्रिणं समेत्य द्वादश-मन्त्रिणः जनता-दल-सेक्युलर पक्षतः
विद्यन्ते।


जम्मूकश्मीरः

पाकिस्तानीय सैनिकाः अद्य तृतीय-दिवसेऽपि जम्मू नगरे
अन्ताराष्ट्रिय सीम्नि भीषण-गोलिकाः वर्षिताः। एतेषु गोलिका-प्रहारेषु
बालकं, महिलाञ्च समेत्य पञ्च जनाः मृताः, सीमा सुरक्षा बलस्य पञ्च
जनान् समेत्य त्रिशंच्चाधिकाः आहताः। जम्मू-सांबा -कठुआ जनपदेषु आर.
एस. पुरा, अरनिया, रामगढ, सांबा-हीरानगर- क्षेत्रेषु च पाकिस्तानीय भटैः
गोलिका प्रहाराः प्रचलिताः। बी. एस. एफ. बलानि अपि मुख-भञ्जन-
प्रत्युतरं ददन्ति। अत्रान्तरे अनन्तनाग- जनपदे अज्ञात जनैः हस्त- गोलक-
प्रहारे महिलां समेत्य न्यूनान्यूनं षड्-जनाः मृताः। रक्षा स्रोतांसि
आकाशवाणी सूचिता यत्‌ हस्त-गोलकोऽयं सुरक्षा- भटानां वाहनं
लक्ष्यीकृत्य प्रक्षेपितः, परं लक्ष्यसिद्धः न जात:। आक्रमण-कारिणः अन्वेष्टुं
कार्य तत्र प्रचलति।

भाजपा-राहुलगान्धी

भारतीय-जनता-पार्टीतिदलेन. कांग्रेस-अध्यक्ष: राहुल-गान्धी
तमिलनाडु-घटनामालक्ष्य आलोचित:। नवदिल्ल्यां दल-प्रवक्त्रा संबित-पात्रा
प्रोक्तं यत्‌ राहूल-गान्धिनः अयं आचारः एव विद्यते। तेन भणितं यत्
राहुल गान्धी तथ्यैः अनभिज्ञो विद्यते।



निपाह-विषाणु:

केरल प्रशासनेन निपाह-विषाणु-संक्रमणात् मृतकेभ्यः परिवारेभ्यः
प्रत्येकस्मै पञ्च-पञ्च लक्षात्मकः साहाय्य-राशिः पुटकः समुद्घोषितः।
प्रशासनेन परिचारिका-लत्रिनी परिवाराय अपि विंशति-लक्षात्मक-साहाय्य-
राशिः घोषितः। तिरूवनंतपुरमे वार्ताहर-सम्मेलने राज्यस्य स्वास्थ्यमन्त्रिणा
के. के. शैलजा प्रोक्तवती यत् स्थिति-नियन्त्रिता अस्ति। आवश्यकाः
चिकित्सा-प्रबन्धा: विहिता: सन्ति।

 
स्मार्ट-सिटी-प्रदर्शनी

त्रि-दिवसात्मिकायाः स्मार्ट-सिटी-इडिया- इति प्रदर्शन्याः
आयोजनमद्य नवदिल्ल्यां प्रारब्धम्। उद्देश्यं सुरक्षित-सौविध्ययुत नगराणां
निर्माणं वर्तते। प्रदर्शन्याः चतुर्थ-संस्करणे विविध-देशैः त्रि-शताधिकाः
प्रतिभागिन्यः भागमावहन्ति।

 
तमिलनाडु:

मद्रासोच्च-न्यायालयेन तमिलनाडोः तूतीकोरीन-जनपदे स्टरलाइट-
कार्यशालायाः विस्तारः अवरूदः। न्यायालयेन आदेशः प्रसारितः यत्‌
कार्यशाला-योजित-सर्वाणि कार्याणि अवरुद्धानि भवितव्यानि। न्यायालयेन
पञ्जीकृत- याचिकायां श्रवणे एषः अदेशः श्रावितः। आगामि श्रवणं जून-
मासे भविता। अत्रान्‌तरे राज्य-प्रशासनेन घटनामन्वीक्षितुं सेवानिवृत्त-
न्यायाधीशस्य न्यायमूर्तेः अरूणा-जगदिसनस्य अध्यक्षतायां एक-
सदस्यात्मकः आयोगः सरंचितः। अत्रान्तरे प्रशासनेन हिंसा-प्रभावित-क्षेत्रे
द्विसप्ततिः होरावधये चतुश्चत्वारिशदुत्तर-शत्-मनुच्छेदः प्रसारितः।
जनपद-प्रशासनेन दशजनाः मृतकेषु महिवेऽपि स्तः इति सूचितः।
तूतीकोरिन-स्टरलाइन-ताम्र-खनन-कार्यशालां विरूढय स्थानीय-जनानां
विरोध-प्रदर्शनस्य हयः शत-तमः दिवसः आसीत्‌

अत्रान्तरे राष्ट्रिय-मानवाधिकार-जआयोगेन तमिलनाडु-प्रशासनाय
दशाधिक-जनानां मृत्युमालक्ष्य प्रसारितः। सञ्चार- विवरणेषु स्वतः संज्ञानं
निधाय आयोगेन राज्यस्य मुख्य- सचिवं रक्षि- महानिदेशकं च द्वि-
सप्ताहाभ्यतन्तरे उत्तरः निर्दिष्टः।

 

 

प्रधानमन्त्री

प्रधानमन्त्रिणा नरेन्द्रमोदिना गुजराती-लेखकस्य विनोद-भट्टस्य
मृत्योः शोकः प्रकटितः। स्वीय ट्वीट-सन्देशे प्रधानमन्त्रिणा भणितं यत्
भट्टः अद्वितीय-लेखको अवर्तत्। असौ अहमदाबादे स्वीयावासे अद्य
सुदीर्घ- व्याधिकारणात् दिवड.गतः अशीति-वर्षीयः असौ अवर्तत।

अमेरिका-कोरिया

अमेरिकीय राष्ट्रपतिना डोनल्ड ट्रम्पेणोक्तं यत् उत्तर-कोरिया-नेत्रा
किम-जोंग-उन समं आगामि मासे समायोजयिष्यमाणं ऐतिहासिकमुपवेशनं
शक्यते यत् भविष्यति न वा। ट्रम्पेण व्हाइट-हाउस स्थले-दक्षिण-
कोरियाया: राष्ट्रपतिना मून-जेई-इन समं सम्भाषणे इदं कथितम्। उत्तर-
कोरिया कथितं यत् यदि अमेरिका-परमाणु-आयुध-कार्यक्रमं त्यक्तुं बलात्
बलं प्रदास्यति, तर्हि शिखरोपवेशनमिदं निरस्ती भविता इति शक्यते।

                                      || इति वार्ताः ॥।

 
