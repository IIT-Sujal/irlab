संस्कृतवार्ताः
दिनांकः - 02/ 11/ 2017

प्रातः - 06 : 55

मुख्य-वार्ताः

० उत्तरप्रदेशे, राय-बरेल्याः ऊचाहार-क्षेत्रस्थे रष्टिय-ताप-विद्युत्संयन्त्रे धूम-नलिकायाः
भीषण-स्फोटे मृतकानां संख्या विंशतिः संवृत्ता । प्रधानमन्त्रिणा घटनायामेतस्यां
हताहतेभ्यो जनेभ्यो हार्दिकं शोकं प्रकाशयता प्रोक्तं यत्‌ प्रशासनं पीडित-जनानां स्थितौ
निकटतया बद्ध-दृष्टि विद्यते।

० प्रधानमन्त्री श्रीनरेन्द्र-मोदी अक्षर-धाम-मन्दिरस्य रजत-जयन्ती-समारोहे भागमादातुम्‌
अद्य गुजरातं प्रयाति।
* गतरात्रौ नवदिल्ल्यां समायोजिता प्रथमा विंशति-प्रतिविंशति-क्षेप-चक्रीया क्रिकेट्‌-स्पर्धा
भारतेन त्रि-पञ्चाशद्-धावनांकैः विजिता।

राष्ट्रियतापविद्युत्संयन्त्रम-मृताः |

उत्तरप्रदेशे, राय-बरेल्याः ऊचाहारक्षेत्रस्थे राष्टि -ताप-विद्युत्संयन्त्रे धूम-नलिकायाः
भीषण-स्फोटे मृतकानां संख्या विंशतिः संवृत्ताऽस्ति। मुख्यो गृहसचिवः अरविन्द-कुमारः
व्यज्ञापयद् यद् घटनायामेतस्याम् आहताः: शत -प्रायाः जनाः रायबरेल्याः, लखन ऊ-नगर्याः,
इलाहाबादस्य च विभिन्नेषु चिकित्सा-गृहेषु प्रवेशिताः उपचर्यन्ते। तेनोदीरितं यत् क्षतकेषु नैकेषां
स्थितिः गंभीरा विद्यते। उक्त-संयन्त्राऽधिकारिभिः घटनायाः कारणान्वीक्षणं प्रारब्धमस्ति।
मुख्यमन्त्रिणा आदित्यना प्रत्येकं परिवाराय लक्षद्वय-रूप्यकाणा, क्षतकेभ्यः
पञ्चाशत्सहस्र-रूप्यकाणां च क्षतिपूर्ति-राशि-प्रदानसुद्धोषितमस्ति।
अत्रान्तरे, प्रधानमन्त्रिणा श्रीनरेन्द्र-मोदिना घटनायामेतस्यां हताहतेभ्यो जनेभ्यो
हार्दिकं शोकं प्रकाशयता प्रोक्तं यत् प्रशासनं पीडित-जनानां स्थितौ निकटतया बद्ध-दृष्टि विद्यते।

प्रधानमन्त्री-गुजरातः
प्रधानमन्त्री श्रीनरेन्द्र-मोदी अक्षर-धाम-मन्दिरस्य रजत-जयन्ती-समारोहे भागमादातुम्

अद्य गुजरातं प्रयाति। स्वामि-नारायण-सम्प्रदाय-प्रमुखस्य श्रीस्वामि-वर्यस्य देहावसान-क्रमे
श्रीमोदिना एतस्मिन्‌ एव वर्षे तस्यै श्रद्धाञ्जलिः समर्पितः आसीत्‌।

हिमाचलः-निर्वाचनम्‌

हिमाचल-प्रदेश भावि-विधान-सभा-निर्वाचनार्थं राजनैतिक-वृन्दानां प्रचाराभियानं
सम्प्रति तीव्रतां प्रयाति। वरिष्ठो भाजपा-नेता प्रधानमन्त्री श्रीनरेन्द्र-मोदी अद्य कांगड़ा-सिरमौर-
जनपदयोः जनसभां सम्बोधयिष्यति। अपरतः, कांगड़ायामेव कांग्रेस-नेतुः राज्य-मुख्यमन्त्रिणो
वीरभद्र-सिंहस्य जनसभोद्रोधनमपि अद्यैव निर्धारितं विद्यते। अत्रेदं ध्यानास्पदं वर्तते यद्‌ अष्ट-
षष्टि-सदस्यात्मिकायाः हिमाचल-प्रदेश-विधानसभायाः निर्वाचनार्थं मतदानानि एतन्मासस्य
नवमे दिनांके एकस्मिन्नेव चरणे समायोज्यानि सन्ति।

केन्द्रीयान्वीक्षणाभिकरणम्‌-कोलकाता
पश्चत्रिंशदुत्तर-त्रिंशत्-कोटि-रूप्यकाणां लघुनिवेश-प्रवश्चना-प्रकरणे

केन्द्रीयान्वीक्षणाऽभिकरणेन कंचिद्‌ निजीय-समवाय-प्रमुखं, त्रीन्‌ अन्यांश्च जनान्‌ विरुध्य ह्यः
कोलकातायां स्थानीय-न्यायालये आरोप-पत्रं प्रस्तुतम्‌

क्रिकेट्‌
भारत-न्यूजीलैण्डयोर्मध्ये गतरात्रौ नवदिल्ल्यां फिरोज़शाह-कोटला-क्रीडाङ्गणे
समायोजिता प्रथमा विंशति-प्रतिविंशति-क्षेप-चक्रीया क्रिकेट्‌-स्पर्धा भारतेन त्रि-पञ्चाशद्‌-

धावनांकैः विजिता। विंशति-प्रतिविंशति-क्षेप-चक्रीये अन्ताराष्टिय-लघुक्रिकेट्‌-संस्करणे
न्यूजीलैण्डं विरुध्य सोऽयं भारतस्य प्रथमो विजयो विद्यते। ह्यः स्पर्धायाः प्रथम-पाल्यां
क्रीडनार्थम् आमन्त्रितेन भारतीय-दलेन त्रयाणां क्रीडकानां क्षत्या द्वधिक-द्विशत्-धावनांकानां

विजय-लक्ष्यं प्रस्तुतम्। प्रत्युत्तरे, भ्रमण-कारि-दलेन निर्धारितेषु क्षेप-चक्रेषु ऊन-षष्ट्यधिकान्
शतं धावनांकान्‌ एव अर्जितुं पारितम्‌।
