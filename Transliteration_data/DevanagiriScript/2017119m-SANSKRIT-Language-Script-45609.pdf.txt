
दिनांकः 09-11-2017

प्रातः 06.55

मुख्यवार्ताः

* हिमाचल-प्रदेशस्य अष्टषष्टि-विधानसभासनानां कृते अद्य मतदानमए
अनुष्ठीयते।

* राष्ट्रपतिः रामनाथ-कोविन्दः अद्य एकदिवसीय-बिहार-यात्रा-प्रसंगे
पटना-नगरं सम्प्राप्नोति।

* वस्तुसेवाकर-परिषदः त्रयोविंशम् उपवेशनम् अद्य गुवाहाटी-नगरे
आरभते।

* दिल्ल्यां संगत-क्षेत्रेषु च कुज्झट्टिकायाः स्थितौ श्वः अनन्तरं परिष्कारो

भविष्यति इति संभाव्यते।

हिमाचल-निर्वाचनम्

हिमाचल- प्रदेशस्य अष्टषष्टि-विधानसभासनानां कृते अद्य मतदानम्
अनुष्ठीयते। मतदानं प्रातः अष्टवादनात सायं पञ्चवादनयन्तं प्रचलिष्यति।
उनविंशतिः महिलाः समेत्य सप्तत्रिंशदधिक-त्रिशतं अभ्यर्थिनः
नैर्वाचनिक-स्पर्धाङ्गणे वर्तन्ते। भूयोऽपि पञ्चाशल्लक्ष-मतदातारः स्वीय-
मताधिकारं प्रयोक्ष्यन्ति। मदानार्थं पञ्चविंशत्यधिक-पञ्चशताधिक-सप्त-
सहस्र मतदान-केन्द्राणि स्थापितानि सन्ति। एतेषु मतदान-केन्द्रेषु भूयोऽपि
त्रयोदश-शतं मतदानकेन्द्राणि संवेदनशील-मतदान-केन्द्रत्वेन अभिज्ञातानि
सन्ति। प्रथमं वारं सर्वेषु मतदान-केन्द्रेषु VVPAT इति सौविध्यान्वितानि
वैद्युदाणविक-मतदानयन्त्राणि प्रयुज्यन्ते। गतसायं शिमलानगरे
सञ्चारमाध्यमैः सह संवादक्रमे राज्यस्य मुख्यनिर्वाचनाधिकारी पुष्पेन्द्र-
राजपूतः असूचयत्  यत् सर्वाण्यपि मतदानयन्त्राणि सुरक्षितानि सन्ति।
स्वतन्त्रं निष्पक्षं च मतदानम्अनुष्ठातुं राज्यारक्षिबलं गृहरक्षा-बलम |
अतिरिच्य केन्द्रीयार्धसैन्य-बलानां पञ्चषष्टिर्गुल्माः नियोजिताः सन्ति।
मतगणना आगामि-मासस्य अष्टादशे दिवसे अनुष्ठास्यते।

वस्तुसेवाकर-परिषद्‌

वस्तुसेवाकर-परिषदः त्रयोविंशम् उपवेशनम | अद्य गुवाहाटी-नगरे
आरभते। द्विदिवसीये उपवेशनेऽस्मिन् प्रथमे त्रैमासिके नूतनकर-
व्यवस्थायाः प्रवर्तनस्य प्रभावः समीक्षिष्यते। आकाशवाण्या सह एकस्मिन
साक्षात्कारे वित्तमन्त्री अरूण-जेटली न्यगदत् यत् उपवेशनेऽस्मिन् बेनामी

सम्पत्ति विषयेऽपि परिचर्चा भविष्यति इति आशास्यते।

राष्ट्रपतिः-बिहारम 
राष्ट्रपतिः रामनाथ-कोविन्दः अद्य एकदिवसीय-बिहार-यात्रा-प्रसंगे

पटना-नगरं सम्प्राप्नोति। असौ देशस्य प्रथम-राष्ट्रपतेः डा. राजेन्द्र-
प्रसादस्य प्रतिमायां कुसुमाञ्जलिं समर्पयिष्यति। अनन्तरं श्रीकोविन्दः
सप्तदशोत्तर-द्विसहस्रतम-द्वाविंशत्यधिक-द्विसहस्रतमवर्षीयं बिहार-कृषि-
रूपरेखाम उद्घाटयिष्यति। राष्ट्रपतिरूपेण श्रीकोविन्दस्य इयं प्रथमा बिहार-
यात्रा वर्तते।
दिल्ली-कुज्झट्टिकाम्

दिल्ल्यां संगतर-क्षेत्रेषु च कुज्झट्टिकायाः स्थितौ श्वः अनन्तरं
परिष्कारो भविष्यति इति संभाव्यते। आकाशवाण्या सह साक्षात्कारे गतदिने
ऋतुविज्ञान-विभागस्य अधिकारी देवेन्द्र-प्रधानः अब्रवीत् यत् प्रदूषण-
कारणात् नगरेऽस्मिन् आगामि-दिनद्वयं यावत् कुज्झट्टिका-समस्या
सम्मुखीकरिष्यते।

राजकुमार चार्ल्स

ब्रिटेनदेशीयः राजकुमारः चार्ल्स तस्य भार्या कैमिला-पार्कर-वाउलश्च
गतसायं हैदराबाद-भवने प्रधानमन्त्रिणम्अमिलताम्  द्विदिवसीय-भारत-
यात्रा-प्रसंगे युगलमिद नवदिल्ली सम्प्राप्तम् देशद्वयमध्ये पारस्परिक-
सम्बन्धानां दृढीकरणम् अस्याः यात्रायाः उद्देश्यमस्ति।

                                                   || इति वार्ताः ॥।
