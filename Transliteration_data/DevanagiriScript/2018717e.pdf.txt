
दिनाकः 17-07-2018
सायम्‌ 06:10

 प्रधानमन्त्रिणा श्रीनरेन्द्रमोदिना संसदः प्रावृट्‌-सत्रे सदन-द्वयस्यापि कार्यजातं
सुचारूतया प्रचालनार्थं सर्वेभ्यः राजनीतिकदतेभ्यः सहयोगोऽभियाचितः।

 शीर्षन्यायालयेन सम्मर्द-हिस्राचरणमवरोदुं नूतन-विधि-निर्माणाय संसत्‌
समादिष्टा

 अमेरिकीय-राष्ट्रपतिना ट्रमपेण, रूसराष्ट्रपतिना पुतिनेन च निज-प्रथम-
मन्त्रणोपवेशने सन्तोषः प्रकाशितः।

सर्वदलीयोपवेशनम्

प्रशासनेन अद्य प्रावृट् सत्रात् पूर्व नवदिल्ल्यां सर्वदलीयोपवेशनम् आचरितम्।
उपवेशनेऽस्मिन् प्रशासनेन विपक्षिदलानि समाकारितानि यत् तानि प्रावृट्-सत्रस्य
सुचारूतया प्रवर्तनार्थ साहाय्यम् आचरन्तु। उपवेशनेऽस्मिन् प्रधानमन्त्री नरेन्द्रमोदी,
गृहमन्त्री राजनाथसिंहः संसदीय-व्यवहार-मन्त्री अनन्तकुमारः, विजयगोयलः,
कांग्रेनेतारौ आनन्दशर्मा-गुलामनबीआजादौ, एन.सी.पी. नेता शरदपवारः,
सी.पी.आई.नेता डी.राजा चेति समुपास्थिताः आसन्। प्रावृट् सत्रं श्वः समारप्स्यते
अगस्त मासस्य दशम्या च सम्पन्नतामेष्यति। सत्रेऽस्मिन्‌ अष्टादश-उपवेशनानि
भविष्यन्ति। प्रधानमन्त्रिणा श्रीमोदिना सर्वाणि अपि दलानि सदनद्वयेऽपि प्रावृट्‌
सत्रस्य सुचारूतया प्रवर्तनार्थ समाकारितानि।

शीर्षन्यायालय: - सम्मर्दहिंसा

सर्वोच्च-न्यायालयेन सम्मर्द-द्वारा विहित-हिंस्र-घटनानां निराकरणार्थ संसदि
नूतन-विधि-विषये-विचार-विमर्शार्थ संसत् समादिष्टा। प्रधान-न्यायाधीशेन दीपक-
मिश्रेण प्रोक्तं यत्‌ सम्मर्दः भयंकर-हिस्राचरणार्थ न कदापि अनुमंस्यते। अतः
ईटृशाचरणेषु काठोर्येण प्रवर्तनस्य आवश्यकता अस्ति। शीर्ष-न्यायालयेन सम्मर्द-
हिसायाः, गौरक्षायाः च नाम्नि जायमनानां हिस्रघटनानाम्‌ अवरोधनाय
परिष्कारात्मक-दण्डात्मक-प्रावधानार्थं दिइनिर्देशाः प्रख्यापिताः सन्ति। प्रकरणेऽस्मिन्
आगामि-वाद-श्रवणम्‌ अगस्त मासस्य अष्टाविंश्यां भविष्यति।

अमरनाथ-यात्रा

भगवतो भूतभावनस्य अमरनाथस्य दर्शनाकांक्षिणां भक्तश्रद्धालूनां सप्तदश
समूहः अद्य जम्वाः भगवतीनगरस्य-आधारशिविरात् पवित्र-गुहां प्रति सम्प्रस्थितः।
गतसायं यावत् तत्र द्विचत्वारिंशदुत्तर-चतुश्शताधिक सप्त-नवति-सहस्राधिक-
एकलक्षमितैः भावुकैः शिवस्य हैमलिंगस्य पुण्यदर्शनमवाप्तम्। अद्येयं संख्या
द्विलक्षमिता सम्प्राप्स्यति। जूनमासस्य अष्टाविश्यां बालटाल-तः पहलग्रामतश्च
समारब्धेयं वार्षिकी अमरनाथयात्रा अगस्तमासस्य षड्विश्यां तिथौ रक्षाबन्धनपर्वणि
सम्पन्नताम्‌ एष्यति।



सुख्याता चलच्चित्र-अभिनेत्री रीता भदुडी अद्य प्रभाते मुम्बय्याः सुजाय
चिकित्सालये निधनम् उपगता। असौ द्वि-षष्टि-वर्षीया अवर्तत। अनया हिन्दी-
गुजराती चेति भूरि भाषीयचलच्चित्रेषु स्वीयाभिनयकला प्रदर्शिता आसीत्। इयं हि
दूरदर्शने 'निम्की मुखिया' नामके धारावाहिक-कार्यक्रमे इमरती देवीति नाम्ना
अभिजायते स्म।

आयकर-सहसान्वेषणम्‌

आयकर-विभागेन तमिलनाडो: एकस्य मार्ग-निर्माण-समवायस्य भूरि परिसरेषु
सहसान्वेषणं विधाय त्रिषष्ट्युत्तर-एकशतकोटि रूप्यकाणि समेत्य
शतकिलोग्रामभारमित: स्वर्ण-धातुरपि समधिगतः। एतद्धि विभागस्य बृहत् साफल्यं
प्रतिपाद्यते। आयकर-विभागस्य एकेन वरिष्ठाधिकारिणा प्रोक्तं यत् सहसन्वेषणम्
अतोऽपि प्रवर्तयिष्यते।

मेनकाबालनिभालन-गृहाणि

महिला-बालविकास-मन्त्री-मेनकागान्धी सर्वेषु राज्येषु 'मदरटैरेसा मिशनरी
इत्यन्तर्गतं प्रचाल्यमनानां बाल-निभालन-गृहाणां त्वरितनिरीक्षणं समादिष्टवती।
एकस्याम् आधिकारिकविज्ञप्त्यां प्रोदितं यत् श्रीमत्या गान्धिना राज्याणि
विनिर्दिष्टानि यत् तानि इदं सुनिश्चितं कुर्युः यत् सर्वाण्यपि बाल-निभालन-
संस्थानानि पञ्जीकृतानि स्युः। सहैव केन्द्रीय-दत्तक-ग्रहण-संसाधन-प्राधिकरणेन समं
संयुक्तानि सन्ति न वा? इत्यपि विलोकनीयम्। ध्येयमस्ति यत् झारखण्डे मिशनरी
संस्थान-द्वारा सञ्चालिते बाल-निभालन-गृहे सञ्जात-घटनाया: अनन्तरम् अयं
पादक्षेपः समुत्थापितः।

नकवी-कार्यशाला

राष्ट्रिय-अल्पसंख्याक-विकास-विभागेन, वित्तनिगमेन च सम्भूय अद्य
नवदिल्ल्यां वित्तीय-प्रबन्धन-विषये कार्यशालैका समनुष्ठिता। निगमेन राज्ये
सञ्चालिताभिकरणानाम् अध्यक्षेभ्यः कार्यशालेयं समायोजिता। कार्यशालां
सम्बोधयता अल्पसंख्याक-विषयणां मन्त्रिणा मुख्तार-अब्बास-नकविना प्रोदितं यत्
निगमः अल्पसंख्याकेभ्यः न्यून-कुसीदे ऋणं प्रदाय तेषाम् आर्थिकोन्नतये महत्वपूर्णा
भूमिकां निर्वहति। नकविना प्रतिपादितं यन्निगमेन अल्पसंख्याकानां
जागरूकीकरणाय अपि कार्यक्रमा: समनुष्ठेया:।

ट्रम्प-पतिन-मन्त्रणा

अमेरीकीय राष्ट्रपतिना डोनल्ड-ट्रम्पेण, रूस-राष्ट्रपतिना ब्लादीमीर-पुतिनेन च
ह्यो रात्रौ हेलसिंकी मध्ये निज-प्रथम-मन्त्रणोपनेशनम् समनुष्ठीय सन्तोषः
प्रकाशितः। श्रीट्रम्पेण उपवेशनमिदम् अत्यन्तम् उपयोगि प्रतिपादितम्। श्रीपुतिनेनापि
इदं मन्त्रणोपवेशनं प्रथम् अतिविशिष्टमुपवेशनम्‌ अभिहितम् उपवेशनानन्तरं
वार्ताहर-सम्मेलने श्रीट्रम्पेण प्रोक्तं यत् अमेरिकीय-राष्ट्रपति-निर्वाचने रूसस्य
हस्तक्षेपस्य आरोप-विषयेऽपि पुतिनेन साकं तेन भूरि मन्त्रणा कृता। पुतिन-वर्येण
स्पष्ट-रूपेण आरोपाः प्रत्याख्याताः। रूस-राष्ट्रपतिना निगदितं यत् आरोपाणां विषये
तथ्यानि नैव सन्ति उभावपि देशौ प्रमाणेषु विश्वासं कुरूतः न तु श्रुतिपरम्परायाम्।

                                                  ।इति वार्ताः।
