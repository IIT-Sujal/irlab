संस्कृतवार्ताः

दिनांकः - 29-04-2018 सायं- 06.10
अनुवादकः - पुरुषोत्तमशर्मा
टड़कणसहायकः - राजीव:

इयम्‌ आकाशवाणी
सम्प्रति वार्ताः श्रूयन्ताम्~
प्रवाचकः - पुरुषोत्तमशर्मा

मुख्य-वार्ताः

 प्रधानमन्त्री श्रीनरेन्द्रमोदी मन की बात-इति आकाशवाणी-कार्यक्रमस्य त्रयश्चत्वारिंशे संस्करणे अद्य स्व-
विचारान्‌ प्रास्तौत्‌

 राष्ट्रपतिः श्रीरामनाथकोविन्दः असङ्घटितक्षेत्रसम्बद्धश्रमिकेभ्यः सामाजिकसुरक्षा-प्रदानं सबलं
गतदिने मणिपुरस्य लिसांगग्रामे विद्योत्सौविध्येन सह देशस्य सर्वषु ग्रामेषु विधुत्सौविध्यं सम्प्रापितम्‌।

 अपिच,

 सर्बिया देशे अन्ताराष्ट्रियमुष्टिस्पर्धायां सुमितसांगवान: निकहतजरीनः हिमांशुशर्मा च स्वर्णपदकानि
अर्जितवन्तः।

मन की बात

प्रधानमन्त्रिणा नरेनद्रमोदिना आकाशवाण्याः मन की बात इत्यस्मिन्‌ कार्यक्रमे देशवासिनः सम्बोधिताः।
श्रीमोदिना प्रोक्तं यत् जलसञ्चयनं सामाजिक-सामृहिकोत्तरदायित्वं भवितव्यतम्। गुजरातस्य अडालज अथ च रानी की
बावडी राजस्थानस्य जोधपुरे चॉद बावडी इत्येतानि क्षेत्राणि पर्यटकस्थलरुपेण प्रसिद्धानि विद्यन्ते। एतानि अस्माकं
पूर्ववर्तिनां जलसंरक्षणप्रयासानां सजीवोदाहरणानि सन्ति। एतदतिरिच्य श्रीमोदिना उत्तरप्रदेशस्य ससुर-खदेरी नद्योः
वर्णनमपि कृतम यत्र पुनः जलप्रवाहः प्रारब्धः। अचिरमेव आस्ट्रेलियायां क्रीडितासु राष्ट्रमण्डल-क्रीडासु पदकविजेतारः
क्रीडकाः प्रधानमन्त्रिणा प्रशंसिताः।प्रोक्तं च यत् महिलाभिः भव्यप्रदर्शनं विहितम्। श्रीमोदिना रविन्द्रनाथ-ठाकुराय
श्रद्धाञ्जलिः समर्पितः। पवित्ररमजानमासम् अधिकृत्य तेन पैगम्बर-मोहम्मदस्य संदेशः स्मारितः। बुद्धपूर्णिमायाः
शुभकामनापुरस्संर प्रधानमन्त्रिणा भगवतः बुद्धस्य शान्तिसेवात्यागमार्गनुसरणाय जनाः समाकारिताः,
आधुनिकशक्तिसम्पनभारतनिर्माणाय अपि श्रीमोदिना युवानः अध्यर्थिताः।

राष्ट्रपति:

राष्ट्रपतिना रामनाथकोविन्देन असङ्घटितक्षेत्र सम्बद्धश्रमिकेभ्यः सामाजिक-सुरक्षाप्रदानं सबलं प्रतिपादितम्‌।
असौ मध्यप्रदेशस्य गुनाजनपदे बामोरी -क्षेत्रे  मुख्यमन्त्री असङ्घटित-श्रमयोजना-कार्यक्रमं सम्भाषते स्म। श्रीकोविन्दः
प्रावोचत्‌ यत्‌ समाजविकासः कुशल-सक्षमपरिश्रमी श्रमिकेषु अश्रितम् वर्तते। सममेव राष्ट्रपतिना
सप्तविंशत्युत्तैकशतकोटि-रुप्यकाणां विविध-विकासकार्याणि अपि प्रारब्धानि।

प्रधानमन्त्री विद्युत्‌
प्रशासनेनोक्तं यत्‌ देशस्य सर्वेषु ग्रामेषु विद्युत्‌-सौविध्यं सुलभायितम्‌। विद्युत्सौविध्यवंचित-मणिपुरस्य
सेनापतिजनपदस्य लिसांगग्रामः अपि गतदिने विद्युतसंयेन्त्रेण सह संयोजितः। प्रधानमन्त्रिणा श्रीनरेन्द्रमोदिना प्रोक्तं यत्
ऐषम: अप्रैलमासस्य अष्टाविंशो दिवसः राष्ट्रविकासयात्रायां स्मरणीयो वर्तते। अस्मिन् दिने प्रशासनेन स: सङ्कल्पः
प्रपूरितः येन नैकेषां भारतीयजनानां जीवनं परिवर्तयिष्यति।

उत्तरप्रदेशपरीक्षापरिणामः
उत्तरप्रदेशमाध्यमिकशिक्षापरिषदा दशम -द्वादश-कक्षयोः बोर्ड परीक्षा-परिणामः उद्धोषितः । दशम कक्ष्यायाम्‌
इलाहाबादस्य अंजली वर्मा द्वादशकक्ष्यायां च फतेहपुरस्य रजनीशशुक्लः प्रथमस्थानं प्राप्तवन्तौ।

केदारनाथ-यात्रा

भगवतः केदारनाथस्य कपाटद्वारम् अद्य प्रातः पुनरुद्धाटितम्। तीर्थयात्रिणां सुखदयात्रायै राज्यप्रशासनेन
सर्वविध-सौविध्यानां प्राक् प्रबन्धः परिपूरितोऽस्ति।

उत्तर कोरिया परमाकेंद्रम

उत्तरकोरियायाः शासकेन किं-जोग-ऊनेन प्रोक्तं यत्‌ तद्देशस्य परमाणु-परीक्षण-स्थलम्‌ आगामि मासे पिधास्यते।
दक्षिण-कोरियायाः राष्टूपतिकार्यालयेनोक्तं यत्‌ शुक्रवासरे दक्षिणकोरियायाः राष्ट्रपतिना मून-जेई-इन इत्यनेन सह
सम्भाषणावधौ किम्‌ जोगन घोषणेऽयं विहितासीत्‌।

मुष्टामुशिस्पर्धा

सर्बियादेशे बेलग्रेड-क्षेत्रे अन्ताराष्ट्रियमुष्टामुष्टिस्पर्धायां भारतस्य सुमित-सांगवान: निकहत-ज़रीन: हिमांशुशर्मा
च स्वर्णपदकानि अर्जितवन्तः। स्पर्धामालिकायां भारतेन त्रिणि स्वर्णपदकानि पञ्चरजतपदकानि पञ्चकांस्यपदकानि च
समेत्य त्रयोदश पदकानि समर्जितानि।

                      
					                          ।इति वार्ताः ।
