दिनांकः 16-04-2018
सायं - 06:10

 प्रधानमन्त्रीनरेन्द्रमोदी स्वीडन-ब्रिटेन-देशयोः पञ्चदिवसीय-यात्रार्थम् किंचित्काल-पूर्वं प्रातिष्ठत्।

 उच्चतम-न्यायालयेन अद्य जम्मू-कश्मीर-प्रशासनं बालिकायाः सामूहिक-दुष्कर्मानन्तरं हत्या-
पीडिताय परिवाराय सुरक्षा आदिष्टा।

 हैद्राबाद मक्का-मस्जिद-विस्फोट-प्रकरणे सर्वे आरोपिणः साक्ष्याभावात् विमोचिताः सन्ति।

 रूसदेशीय-राष्ट्रपतिः ब्लादिमिर-पुतिनः प्रबोधितवान् यत् सीरिया-देशे पश्चिमीय-देशानां आक्रमणेन
जगति संकटमय स्थितिः संभविष्यति।

प्रधानमन्त्री

प्रधानमन्त्रीनरेन्द्रमोदी स्वीडन-ब्रिटेन-देशयोः पञ्चदिवसीय-यात्रार्थम् किंचित्काल-पूर्वं प्रातिष्ठत्।
श्वः समायोजयिष्य-माणे भारत-नार्दिक-उपवेशने श्रीमोदी द्वि-पाक्षिक-सम्बन्धेषु चर्चां विधास्यति। तत्र
स्वीडन-फिनलैंड-नार्वे-डेनमार्क-आईसलैंड-देशा: प्रधानमन्त्रिणः सम्मेलने भागं भजिष्यन्ति। श्रीमोदिना
भणितं यत्‌ स्वीडन देशः भारतस्य विकासे महत्त्वपूर्ण-सहयोगी अस्ति।

उच्चतम-न्यायालय-क
उच्चतम-न्यायालयेन अद्य जम्मू-कश्मीर-प्रशासनं बालिकायाः सामृहिक-दुष्कर्मानन्तरं हत्या-
पीडिताय परिवाराय सुरक्षा आदिष्टा। न्यायालयः प्रकरणं मई-सप्तविंशत्यां पुनः श्रोष्यति।

शीर्ष-न्यायालयः

शीर्ष-न्यायालयेनाद्य पूर्व-सांसदेभ्यः प्रदीयमाना: मासिक-वृत्त्यादि-सुविधाः  समाहूतमाना जनहित-
याचिका निरस्तीकृता। न्यायालयेन गत-मासे वादश्रवणानन्तरं निर्णयः सुरक्षितः आसीत्।

कर्णाटकः

कर्णाटक-राज्ये कांग्रेसदलस्य प्रत्याशिनाम्‌ उद्घोषणानन्तरम्‌ अद्य बहुषु क्षेत्रेषु सूची-बहिर्भूते:
प्रदर्शनानि विहितानि। तैः मेंगलूरू-सिरूगुप्पा-नेलमंगलादि-स्थलेषु प्रदर्शनम् आचरितम्।

हैद्राबाद-मक्का

हैद्राबाद मक्का-मस्जिद-विस्फोट-प्रकरणे सर्वे आरोपिणः साक्ष्याभावात् विमोचिताः सन्ति।
हैद्राबादे एनआईए न्यायालयेनाद्य निर्णयोऽयं श्रावितः। न्यायालयेन कथितं यत् अभियोजनम् अभियुक्तानां
विस्फोटे भूमिकायाः प्रमाणने असमर्थमस्ति। सप्तोत्तर-द्वि-सहस्रतमे वर्षे हैद्राबादे मक्का-मस्जिदेप्रार्थनावधौ
सञ्जाते विस्फोटे नव-जनाः हताः, अष्ट-पञ्चाशच्चाहताः आसन्।

भाजपा-दलेनोक्तं यत् एतेन निर्णयेन कांग्रेसदलस्य तुष्टीकरण-राजनीतिः अथ धर्म-विशेषे मिथ्या-
दोषारोपण-प्रयासाः स्पष्टीभवन्ति। दल-प्रवक्ता संवित-पात्रः अभ्यारोपत् यत् तद् धर्मं कलंकयितुं कांग्रेस-
दलेन हिन्दु-आतंकवाद-शब्दः प्रयुक्तः आसीत्।

कांग्रेस दलेन प्रोक्तं यत् ईदृशानां निर्णयानामनन्तरं जनानां विश्वासः सर्वकारीय-संस्थाभ्यः नष्टो
अभवत्। दलस्य वरिष्ठ-नेता गुलाम-नबी-आजाद अभ्यारोपत् यत् एताः संस्थाः प्रशासनस्य संकेतानुसारं कार्यं
कुर्वन्ति।

स्मृति-ईरानी

वस्त्राथ-सूचना-प्रसारण-मन्त्रिणा स्मृति-ईरानी-वर्यया अद्य उत्तर-प्रदेशस्य ग्रेटर-नौएडायां भारतीय-
प्रदर्शनी केन्द्रे गृह-सामग्री-प्रदर्शनी उद्घाटिता। अवसरेऽस्मिन् भाषमाणा सा उक्तवती यत् देशे निर्मिताः गृह-
सामग्ग्रः अशेष जगति उपभोक्तृणां आवश्यकताः प्रपूरयिष्यन्ति।

न्यायालय :-कार्ति:

दिल्ली उच्च-न्यायालयेन सीबीआई-प्रवर्तन-निदेशालय-पक्षतः पञ्जीकृत-प्रकरणयोः कार्ति
चिदम्बरम् इत्यस्य निग्रहणं मई-द्वितीयां यावत् निषिद्धमिस्त। असौ द्वि-जी-स्पैक्ट्रम् आवटन-प्रकरणे-एयरसेल-
मेक्सिस-प्रकरणे संलिप्तेऽस्ति। कांग्रेस नेतुः पी.चिदम्बरम् इत्यस्य पुत्रेण कार्ति चिदम्बरेण प्रकरणेऽस्मिन्
अन्तरिम-प्रतिभूत्यर्थ याचिका पञ्जीकृता आसीत्।

रूस-राष्ट्रपति:
रूसदेशीय-राष्ट्रपति: ब्लादिमिर-पुतिन: प्रबोधितवान्‌ यत्‌ सीरिया-देशे पश्चिमीय-देशानां आक्रमणेन
जगति संकटमय स्थितिः संभविष्यति। स्व-वक्तव्ये श्री पुतिनेन प्रबलं व्याहतं यत्‌ यदि एतादुक्‌-हिंसाः
भविष्यन्ति तर्हि अन्ताराष्ट्रिय-सम्बन्धेषु संकट-पूर्ण-स्थितिः समागच्छेत्।
                            
				                      ॥ इति वार्ता: ॥
