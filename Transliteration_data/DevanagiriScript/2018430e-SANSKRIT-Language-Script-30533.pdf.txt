संस्कृतवार्ताः
दिनांकः - 30-04-2018
सायं- 06.10
मुख्य-वार्ता:
० प्रधानमन्त्री नरेन्द्रमोदी प्रावोचत्‌ यत्‌ राष्ट्रियजनतान्त्रिकसंयुतिप्रशासनं बुद्धप्रवर्तित-
दयासेवामार्गानुगुणं कार्यमाचरति।

 जम्मूकश्मीरे भाजपादलस्य षड् पी.डी.पी. दलस्य च मन्त्रद्वयेन पदगोपनीयतायाः शपथवचनं
स्वीकृतम्‌॥

 जम्मूकश्मीरस्य पुलवामाजनपदे सुरक्षाबलैः हिजबुलमुजाहिद्दीन-इत्यातंकिगुल्मस्य आतंकिद्वयं
व्यापादितम्‌।

 सम्पूर्णदेशे अद्य आयुष्मानभारतदिवसः आमान्यते।

प्रधानमंत्री बुद्धपूर्णिमा

प्रधानमंत्री नरेन्द्रमोदी अद्य बुद्धपूर्णिमावसरे नविदल्ल्याम् इन्दिरागांधी क्रीडांगणे ऐषमः बुद्धजयन्ती
समारोहं समबोधयत्। श्रीमोदिना प्रोक्तं यत् साम्प्रतिकसमस्यानां समाधाय महात्मना बुद्धेन प्रदर्शितमार्गः
अनुकरणीयः। अपि चोक्तं बुद्धपूर्णिमायाः महत्वपूर्णसन्देशः अयमस्ति यत्‌ जनैः परेषाम्‌ आचरणे परिवर्तनं
विहाय आत्मनः परिवर्तनं विधातव्यम्‌। प्रधानमन्त्रिणा प्रोक्तं यत्‌ उत्तरप्रदेश-बिहार-मध्यप्रदेश-आन्धप्रदेश-
गुजरातराज्येषु बुद्धसम्बद्धस्थलानां विकासाय प्रशासनेन षष्टयुत्तरत्रिशत् कोटिराशिः अनुमतः।

जम्मू कश्मीर मन्त्रमिण्डलम्

जम्मूकश्मीरे भाजपा-पीडीपी दलयोः संयुतिप्रशासनस्य अष्ट नूतनमन्त्रिभिः पदगोपनीयतायाः
शपथवचनं स्वीकृतम्। भाजपादलस्य कविन्दरगुप्ता निर्मलसिंहस्य स्थाने उपमुख्यमन्त्री निर्वाचितः।
नूतनमन्त्रिषु भाजपा-दलस्य षड् मन्त्रिणः पीडीपी दलस्य च मन्त्रिद्वयं सम्मिलिताः सन्ति । राज्यपालेन
एन.एन.वोहरा वर्येण नूतनमन्त्रिणः शपथवचनेन प्रतिज्ञापिताः।

जम्मूकश्मीरे संघर्षः

जम्मूकश्मीरे पुलवामाजनपदस्य द्रबगामे सुरक्षाबलैः हिजबुलमुज्जाहिद्दीनातङ्किगुल्मस्य द्वौ
आतंकिनौ व्यापादितौ। मारितौ आतंकिनौ समीरटाइगर-आकिबवानी नामकौ स्तः। अस्मिन् संघर्ष द्वौ
सैन्यभटौ अपि व्रणितौ।

भारतनेपालव्यापार

भारत-नेपालदेशौ पारस्परिकवाणिज्यसन्धिसमीक्षायै सहमतौ।  देशद्वयस्य वाणिज्यसमित्या
आवागमनानधिकृतवाणिज्यनियन्त्रणविषये विगतसप्ताहे काठमाण्डूनगरे सञ्जातोपवेशने निर्णयोऽयं
स्वीकृतः। देशद्धयं ऐषमः जुलाई मासं यावत् सन्धेः व्यापक-सीमाक्षायौ सहमतौ स्तः। इतः पूर्वं एतदविषयकं
संशोधनं नवोत्तरद्विसहस्रतमे वर्षे अभवत्।

आयुष्मान् भारतदिवसः

ग्राम-स्वराज-अभियानान्तर्गतम् अद्य सम्पूर्णदेशे आयुष्मान्-भारतदिवसः समायोज्यते। ग्रामीण क्षेत्रेषु
आयोजित-स्वास्थ्यशिषिरेषु आयुष्मान्‌-भारतविषये जनाः प्रबोधयन्ते। अस्माकं वार्ताहरेणोक्तं यत्
ग्रामसभाभिः राष्ट्रियस्वास्थ्यभियान-विषये जनजागरणं विधीयते। सामाजिकार्थिकजात्याधारितजनगणनां
विधाय प्राप्तविवरणस्य सत्यापनं च विधीयते।

 विस्फोटः 

अफगानिस्तानस्य राजधान्यां काबुलनगर्यां  विस्फोटद्वये न्यूनान्न्यूनं चत्वारिंशज्जनाः मृत्युमुपगताः,
पञ्षष्टि जनाश्च व्रणिताः सूच्यन्ते। मृतकेषु एकादश बालाः नवसंख्याकाः पत्रकाराश्च वर्तन्ते। तत्रत्येन
गृहमन्त्रालस्य प्रवक्त्रा प्रोक्तं यत्‌ अफगानगुप्तचरसेवामुख्यालयपुरतो विस्फोटः संवृत्तः। इस्लामिकस्टेट
इत्यातंकिगुल्मेन आक्रमस्य दायित्वं स्वीकृतम्।

                                                                    इति वार्ताः ।
