

दिनांकः 02-02-2018

प्रातः - 06:55

मुख्यवार्ताः

०राजस्थाने ह्यः प्रकाशमायातैः उप-नैर्वाचनिक-परीणामैः वसुन्धरा-राजे-
प्रशासनाय प्रबल आघातः प्रदत्तः।

 शीर्ष-न्यायालयः बी.एच्.लोया-वर्यस्य मृत्योः स्वतन्त्राऽन्वीक्षण-
याचिकायाः श्रवणम् अद्य पुनः समारभते।

* प्रथमे डर्बन्-क्रिकेट्-द्वन्द्वे भारतेन दक्षिणाफ्रीका-दलं षड्भिः क्रीडकैः
पराजितम्।

उपनिर्वाचनम्‌

राजस्थाने ह्यः प्रकाशमायातैः उप -नैर्वाचनिक- परीणामैः वसुन्धरा-
राजे-सन्नीताय राज्य-प्रशासनाय प्रबल आघातः प्रदत्तः। तत्र अलवर-
अजमेरयो: संसदीयासन-युगलं, मण्डलगढ्-विधानसभासनं चेति त्रीण्यपि
आसनानि काँग्रेस-दलेन भाजपा-दलस्य हस्ताद् आच्छिन्नानि।

एवमेव पश्चिम-बंगाले नोआड़ा-विधानसभा-क्षेत्रासनाय, उलुबेरिया-
लोकसभासनाय च सद्यःसमान्नेषु उप-निर्वाचनेष्वपि शासनाधिरुढेन
तृणमूल-काँग्रेस-दलेनैव विजयो लब्धः।

शीर्षन्यायालयः-लोया

शीर्ष-न्यायालयः केन्द्रीयाऽन्वीक्षण-विभागीयस्य भूतपूर्व- विशिष्ट-
न्यायाधीशस्य न्यायमूर्तेः बी.एच्‌.लोया-वर्यस्य रहस्यमय-रीत्या संजातस्य
मृत्योः स्वतन्त्राञन्वीक्षण-याचिकायाः श्रवणम्‌ अद्य पुनः समारभते।
न्यायमूर्त्तें: दीपकमिश्रस्य, ए.एम्‌.खानविल्करस्य, डी.वाइ.चन्द्रचूडस्य चेति
सदस्य-त्रयात्मकेन न्यायपीठेन प्रकरणमिदं संश्रूयते।

रेडियोब्रिज्

व्यय-विभागीयः सचिवः अजय-नारायण-झा अवादीत् यत् प्रशासनेन
सद्यः प्रस्तुतायाम्‌ आगामि-वित्तवर्षीय-वार्षिकाय-व्यय-संकलानायां कृषिक्षेत्रे
सर्वाधिकमवधानं प्रयच्छता कृषकाणाम्‌ आय-वृद्धये संकलपितमस्ति।
श्रीझाः वार्षिकाय-व्यय-संकलानामधिकृत्य गतरात्रौ आकाशवाण्या
समायोजिते रेडियो ब्रिज्- इति विशिष्टे परिचर्चा-कार्यक्रमे स्वीय-मन्तव्यं
प्रस्तौति स्म।

सुषमा-नेपाल

विदेशमन्त्री सुषमा-स्वराजो ब्रूते यत्तदीय-नेपाल-यात्रायाः मुख्यमुद्देश्य
तत्रत्यैः विभिन्न-राजनैतिक-वृन्दैः सार्धं संमेलनपूर्वकं भारत-नेपालयोर्मध्ये
सौहार्द-सम्बन्धानां भूयोऽभिवर्धनं विद्यते। ह्यः काठमाण्डु-विमानपत्तने
वार्ताहरैः सम्भाषमाणा श्रीमती स्वराजः समुदीरितवती यन्नेपालेन समं
भारतस्य मैत्री तथा स्वाभाविकी यत्तत्रत्यायाः यात्रायाः कृते कश्चन
हेतुर्नापेक्ष्यते।

क्रिकेट्‌

डर्बने किम्सटन्‌-क्रीडाङ्गणे ह्यः समायोजिते प्रथमे एकदिवसीय-
क्रिकेट्‌-द्वन्द्वे भारतेन आतिथेयं दक्षिणाफ्रीका-दलं षड्भिः क्रीडकैः
पराजितम्‌। स्पर्धायाम्‌ आदौ आतिथेय दलं सप्तत्यधिकानां द्विशत्
धावनाकानां विजय-लक्ष्यं प्रास्तौत्‌ यद्धि भ्रमणकारिणा भारतीय-दलेन
अवशिष्टेष्वेव सप्त-विंशतौ कन्दुकेषु अनायासमासासितम्‌। तत्र अव्याहतान्‌
द्वादशोत्तर-शत-धावनाकान्‌ अर्जयता दल-नायकेन विराट्‌-कोहलिना
महत्त्वाधायि योगदानं व्यधायि।

                                                      ।। इति वार्ताः ।।