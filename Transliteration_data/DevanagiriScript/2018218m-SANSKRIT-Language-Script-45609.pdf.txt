
दिनांकः 18-02-2018
प्रातः 06:55

मुख्य-वार्ताः

* त्रिपुरायां नूतन-विधानसभायै अद्य मतदानम् अनुष्ठीयते।
* प्रधानमन्त्री नरेन्द्रमोदी अद्य नवी-मुम्बय्यां सप्तशताधिक-षोडशसहस्र-कोटि-
रूप्यकात्मकस्य नवी-मुम्बयं-विमानपत्तनस्य शिलान्यासं विधास्यति।
* प्रधानमन्त्री नरेन्द्रमोदी अद्य नवदिल्ल्यां भाजपा-दलस्य नूतनं मुख्यालयम्
उद्घाटयिष्यति।
 कनाडा-प्रधानमन्त्री जरस्टिनि-टूड्य्‌ अष्टदिवसीय-भारतयात्रा-प्रसंगे गतसायं
नवदिल्ली सम्प्राप्तः।
* तृतीया टी. विंशति-महिला-अन्ताराष्ट्रिय-क्रिकेट-स्पर्धा अद्य जोहनिसबर्ग-नगरे
भारत-दक्षिणाफ्रीका दलयोर्मध्ये क्रीडिष्ययते।


त्रिपुरायां नूतन-विधानसभायै अद्य मतदानम् अनुष्ठीयते। मतदानं प्रातः
सप्तवादनादाभ्य सांय चतुर्वादन-पर्यन्तं प्रचलिष्यति। षष्टि-निर्वाचन-क्षेत्रेषु ऊनषष्टि-
आसनेष्वेव मतदानं भविष्यति। मार्क्सवादि-कम्युनिस्ट-पार्टीति-दलस्य अभ्यर्थिनः
मृत्युकारणात्‌ चालीराम-विधानसभा-क्षेत्रे मार्चमासस्य द्वादशे दिनांके मतदानम्
आयोजयिष्यते। निर्वाचनेऽत्र विंशतिर्महिलाः समेत्य द्विनवत्यधिक-द्विशत
प्रत्याशिनः नर्वाचनिक-स्पर्धागणे विद्यन्ते। शान्तिपूर्णरीत्या-मतदनमायोजयितुं
व्यापक-सुरक्षोपायाः विहिताः सन्ति। अस्मदीयो वार्ताहरः सूचयति यत् मुख्य-
द्वन्द्वः भाजपा-दलस्य माक्सवादि-कम्युनिस्ट-पार्टीति-दलस्य च मध्ये इश्यते।

प्रधानमन्त्री-मुम्बई


प्रधानमन्त्री नरेन्द्रमोदी अद्य मुम्बय्यां मैग्नेटिक-महाराष्ट्र-अभिसरण-
सम्मेलनम् उद्घाटयिष्यति। बान्द्रा-कुर्ला-परिसरे एम.एम.आर.डी.ए. प्रांगणे सायं
पादोनषड्-वादने श्रीमोदिना सम्मेलनमिदम् उद्घाटयिष्यते। इतः प्राक् प्रधानमन्त्री
नवी-मुम्बय्यां सप्तशताधिक-षोडशसहस्र-कोटि-रूप्यकात्मकस्य नवी-मुम्बयं-
विमानपत्तनस्य शिलान्यासं विधास्यति।

प्रधानमन्त्री-भाजपा-मुख्यालयः

प्रधानमन्त्री नरेन्द्रमोदी अद्य नवदिल्ल्यां भाजपा-दलस्य नूतनं मुख्यालयम्
उद्घाटयिष्यति। भाजपा-दलस्य नवनिर्मितः कार्यालयोऽयं मध्यदिल्याः
दीनदयालौपाध्याय-मार्गे अवस्थितोऽस्ति। बहुतलभवनमिदं अद्यतन-सञ्चार-
सौविध्ययुत वर्तते कार्यक्रमेऽस्मिन्‌ कतिपयाः केन्द्रीयमन्त्रिणः प्रक्तन-दलाध्यक्षाश्च
उपस्थिता: भविष्यन्ति इति अनुमीयते।

कनाडा-प्रधानमन्त्री-भारतम्

कनाडा-प्रधानमन्त्री जस्टिन-द्ड्यू अष्टदिवसीय-भारतयात्रा-प्रसंगे गतसायं
नवदिल्लीं सम्प्राप्तः। असौ अद्य ताजमहल-भवनं द्रष्टुम् आगरा नगरं गमिष्यति।
स्वीय-भारत-प्रवासावधौ असौ हैदराबाद-मुम्बई-अमृतसर-नगराणां यात्रां विधास्यति।
शुक्रवासरे राष्ट्रपतिभवने असौं सोपचारं सत्करिष्यते।

भारत-इरान-संयुक्तवक्तव्यः

सर्वविधम्‌  आतकवादम्‌ उन्मूलयितुं भारतेरानदेशाम्या प्रतिश्रुतम्।
सयुक्तवक्तव्ये प्रधानमन्त्रिणा नरेन्द्रमोदिना ईरान-राष्ट्पतिना हसन-रूहानिना च
निगदितं यत्‌ अत्र न केवलम्‌ आतकिनामेव निर्मूलनन-मावश्यकम्‌ अपितु
आतकोत्पादकानां विचाराणाम्‌ अपि निर्मूलनस्य आवश्यकता वर्तते।

जेटलीः-सउदी-अरबम्‌

वित्तमन्त्री अरूण-जेटलीः सउदी-अरब देशस्य  द्विदिवसीय यात्राप्रसंगे अद्य
प्रस्थास्यति। असौ सउदी-अरबस्य राजधान्यां रियाद-नग्या समायोजयिष्यमाणस्य
द्वादश-भारत-सउदी-अरब- संयुक्तायोगोपवेशनस्य सहाध्यक्ष्यं विधास्यति। श्री
जेटलीः सउदी-अरबस्य स्टीय-समपदस्थेन सह भारत-सउदी-अरब-व्यापार-परिषदम्
उद्घाटयिष्यति।

महिला क्रिकेट्‌

तृतीया टी. विशति-महिला-अन्ताराष्ट्रिय-क्रिकेट-स्पधा अद्य जोहनिसबर्ग-नगरे
भारत-दक्षिणाफ़रीका दलयौर्मध्ये क्रीडिष्ययते। भारतीय-समयानुसार स्पर्धेयं
सपादैकवादने आरप्स्यते अस्यां स्पर्धा-श्रृंखलायां शून्यं विरूध्य अंक-द्वयेन भारतीय-
दलम् अग्रेसरत्वं भजते।
