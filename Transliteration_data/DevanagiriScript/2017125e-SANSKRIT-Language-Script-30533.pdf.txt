संस्कृतवार्ताः
दिनांक:- 05.12.2017
सायम्‌ - 06:10
मुख्यवार्ता:

७ ओखी-चक्रवातेन महाराष्ट्र-गुजरातराज्ययो: वृष्टिर्जायते। सौराष्ट्रे गुजरातस्य
च दक्षिणभागेषु च निर्वाचनप्रचाराभियानं प्रभावितम्।

७ उच्चतमन्यायालयेन रामजन्मभूमि-बाबरी-मस्जिद-प्रकरणं फैब्रुअरि-मासस्य
अष्टमे दिवसे श्रोष्यते।

® अमेरिकया पाकिस्तानम्‌ अध्यर्थितं यत्‌ तत्‌ अफगानिस्ताने
आतङ्कवाद्याक्रमणम् अवरोद्धुं प्रयासान् कुर्यात्।

ओखी-चक्रवात:

ओखी-चक्रवातकारणात् महाराष्ट्रे गुजराते च वृष्टिर्जायते। अत्र संचेतना च प्रसारिता
यत् महाराष्ट्रस्य क्षेत्रेषु गुजरातस्य च दक्षिणभागेषु च सामुद्रिक-स्थितिः प्रभाविता
वर्तते। अस्माकं वार्ताहरः सूचयति यत् सौराष्ट्रस्य दक्षिणीयगुजरातस्य तटवर्तिषु
क्षेत्रेषु राष्ट्रिय-आपद्-उद्धार-मोचनबलस्य दलानि सन्नद्धानि सन्ति। प्रधानमन्त्रिणा
नरेन्द्रमोदिना प्रोक्तं यत् तेन स्थितेः अन्वीक्षणं सततं क्रियते। ट्वीट् संदेशे
प्रधानमन्त्रिणा प्रोक्तं यत् प्रभावितेभ्यः राज्येभ्यः यथासंभवं सहयोगाः प्रदीयन्ते।

चक्रवातकारणात् सौराष्ट्रे दक्षिण-गुजराते च निर्वाचन-प्रचाराभियानं प्रभावितम्।
भाजपादलानुसारेण दलाध्यक्षस्य तिसः जनसभाः निरस्ताः।

राहुल गुजरात:

कॉग्रेसोपाध्यक्ष: राहुलगाधी अद्य प्रावोचत् यत् गुजराते जना: भाजपेति दलेन
असन्तुष्टाः सन्ति यतोहि दलेन गत-निर्वाचनसमये घोषितानि आश्वासनानि नैव
प्रपूरितानि। गुजरातस्य अन्जारनगरे जनसभायामसौ प्रोदीरितवान्‌ यत्‌ मतमिदं
राज्यस्य जनतायाः अभिमतं वर्तते। तेनोक्तं यत् भाजपेतिदलेन गत-
विधानसभानिर्वाचनसमये पञ्चाशल्लक्षावासानां निर्माणं आश्वासितम् आसीत् किन्तु
अधुनावधि पञ्चलक्षगृहाण्यपि नैव निर्मितानि सन्ति।

उच्चतमन्यायालयः अयोध्या

उच्चतमन्यायालयः रामजन्मभूमि-बाबरी-मस्जिद-विवादं फैब्रुअरि-मासस्य
अष्टमे दिवसे श्रोष्यति। इलाहाबाद-उच्चन्यायालयस्य विवादमेनमधिकृत्य दशाधिक-
द्विसहस्रतमवर्षस्य निर्णयं विरूद्धय त्रयोदश-याचिकाः वादश्रवणं प्रतीक्षन्ते।

मैटिसः पाकिस्तानम्

अमरीकीय-रक्षा-मन्त्रिणा जिम-मैटिसेन अध्यर्थितं यत् पाकिस्तानं सीम्नः पारे
अफगानिस्ताने आतङ्कवादिनां आक्रमणानि प्रतिरोद्धुं प्रयासान् शीघ्रतया कुर्यात्।
पाकिस्ताने अमरीकीय-दूतावासस्य विज्ञप्त्याम् उक्तं यत् पाकिस्तानेन स्वक्षेत्रे
आताकवादिभ्यः प्रदत्तशरणस्थलानि पिधातुमपि द्विगुणितप्रयासाः कर्त्तव्याः।

श्रीलङ्का-निगृहीता

श्रीलङ्कायाम् स्थलसेनया एल.टी.टी.ई. उग्रवादिसंघटनेन सह संघर्ष- काले
पलायिताः द्विसहस्राधिकाः सैनिकाः निगृहीताः ये गतमासे प्रदत्त- क्षमादानावधौ
समर्पणं न कृतवन्तः। सेनाप्रवक्त्रा उक्तं यत् अष्टाविंशति-सहस्रादधिकेषु पलायक--
पूर्वसैनिकेषु एकोनविंशत्यधिक-द्विसहस्रसैनिकाः निगृहीताः सन्ति।

गडकरी

जलसंसाधनमन्त्री नितिन गडकरी अब्रवीत् यत् विद्युत्-क्षेत्रमिव जलक्षेत्राणां
विकासस्यावश्यकता वर्तते। अद्य नवदिल्ल्यां द्वितीय-भारत-जल-
प्रभावशिखरसम्मेलने अमुना प्रोक्तं यत्‌ जलस्य अभावः नास्ति समस्या, अपितु
जनैः जलस्य समुचितोपयोगः रक्षणञ्च कर्त्तव्यम्। श्री गडकरी उक्तवान् यत्
बिन्दुशः तथा नालिका-सिञ्चनेन जलस्य वृथाव्ययः न्यूनी भविष्यति।

यात्राप्रतिबन्धः
अमेरिकीय-सर्वोच्चन्यायालयेन राष्ट्रपति-ट्रम्पस्य षड़-मुस्लिमदेशेभ्य:
अमेरिकाम् प्रति आगमनप्रतिबन्धः पूर्णरूपेण अनुमोदितः। ट्रम्पस्य एतं निर्णयं
विरुद्धय अधस्तनन्यायालयैः प्रदत्त-निषेधादेशाः ह्य: सर्वोच्चन्यायालयस्य
नवन्यायाधीशैः प्रत्याख्याताः।
                                      ।। इति वार्ताः ।।
