दिनांकः 27-03-2018
प्रात: 06:55
प्रवाचको5नुवादकश्च - पुरुषोत्तम-शर्मा

आशुपिलिकः - संजय-त्रिपाठी

इयम् आकाशवाणी
सम्प्रति वार्ताः श्रूयन्ताम्

प्रवाचकः - पुरुषोत्तम-शर्मा
मुख्य-वार्ताः

* चीनस्य वाणिज्य-उद्योगमन्त्रिणा निवेशाय भारतस्य स्वागतम्


 आयात-निर्यातसम्बद्ध-एक्सिमबैंकेन प्रोक्तं यत् असौ पश्चिमाफ्रिकीय-
राष्ट्राणाम् विकासाय पञ्चाशत कोटि डालरमितम् ऋणं प्रदास्यति।

 भारतीयविमानपत्तनप्राधिकरणेन निजसामाजिकोत्तरदायित्वं
परिपालयता असमप्रशासनेन सह सन्धिपत्रमेक हस्ताक्षरितम्‌।

 अपि च,

 नोबल-पुरस्कारविजेता लख्दर-ब्राहिमी प्रावोचत् यत् युद्धप्रभावित-
सीरिया-यमननदेशयोः कोटिशः बालानां सड़कट-निवारणाय
वैश्विकशक्तिभिः हस्तक्षेपः करणीयः।

भारत-चीन

भारतचीनयोः वाणिज्य-उद्योगमन्त्रिणौ सुरेशप्रभुः झोंग-शान् च
भारत-चीन-आर्थिकसम्बन्धविषकोपवेशनस्य सहाध्यक्षतां कृतवन्तो।
अत्रावसरे सुरेशप्रभुणा झोंग-शानः अध्यर्थितः यत् कृषि उत्पादनां
व्यवसायकृते वृहत्‌ अवसराः निर्मातव्याः। चीनस्य वाणिज्य-उद्योगमन्त्रिणा
निवेशाय भारतस्य स्वागतम् कृतम्।

एक्सिस-बैंक

आयात-निर्यातसम्बद्ध-एक्सिमबैंकेन प्रोक्तं यत् असौ पश्चिमाफ्रिकीय-
राष्ट्राणाम् इकोवास इति आर्थिकसमुदायस्य कृते तस्य
पश्चिमदक्षिणाफ्रिकास्थित-परियोजनानां विकासाय पञ्चाशत कोटि
डोलरमितम् ऋणं प्रदास्यति। गतदिने नवदिल्ल्यां एक्सिसबैंकेन निज-
विज्ञप्तौ प्रतिपादितं यत् लाईन-फक्रेडिट इति सन्धेः अनन्तरं नूतनराशिः
समुदघोषितः।



उत्तरप्रदेशविधानसभया वार्षिकायव्ययविवरणं ध्वनिमतेन पारितम्‌।
 आयव्ययविवरणम्‌ अष्टाविंशति-सहस्राधिक-चतुः लक्ष रुप्यकात्मक
विद्यते। यद् हि विगतवर्षापेक्षया प्रतिशतम् एकादश मितादधिक वर्तते।
मुख्यमन्त्रिणा योगी आदित्यनाथेनोक्तं यत् वित्तसङ्कल्पना-पत्रं
प्रगतिशीलविकासपरकं वर्तते।

राष्ट्रपतिः

राष्ट्रपतिना रामनाथकोविदेन प्रोक्तं यत् निष्काम-कर्म जीवनोद्देश्यं
भवितव्य यत् हि श्रीमद्भगवद्गीतायां प्रतिपादितमस्ति। गतदिने
वाराणस्याम् उत्तरप्रदेशराज्यपालस्य राम-नईकस्य चरैवेति-चरैवेति इति
पुस्तकस्य संस्कृतसंस्करणस्य विमोचनावसरे राष्ट्रपतिः अभिभाषते स्म।

विमानपत्तनप्राधिकरण-असम

भारतीयविमानपत्तनप्राधिकरणेन निजसामाजिकोत्तरदायित्वं
परिपालयता असमप्रशासनेन सह॒ सन्धिपत्रमेक हस्ताक्षरितम्‌। अनेन
राज्यस्य कामरूपजनपदे मानवावास-क्षेत्राणां सतत्‌-विकासः भविष्यति।
भारतीय-विमान-पत्तनप्राधिकरणेन गौहाट्यां प्रतिपादितं यत्‌ एतदर्थम्‌
अष्टपञ्चाशल्लक्षा-धिकचतुः कोटिरुप्यकाणां साहाय्य करिष्यति।

नायड्‌-अफ़्रीका

उपराष्ट्रपतिः एम. वेकैया-नायड्‌ प्रावोचत्‌ यत्‌ भारतम्‌
अफ्रीकीयदेशेभ्यः पारस्परिकविकासस्य सम्मानस्य च आधारेण
विकासावसरं प्रदातुमिच्छति। नवदिल्ल्यां हैदराबादभवने अफ्रीकीयनेतृणां
सम्माने समायोजित कार्यक्रमे उपराष्ट्रपतिना अफ्रीकीयराष्टैः सह मित्रता
विषये प्रसन्नता प्रकटिता। आधिकारिक-विज्ञप्तौ प्रतिपादितं यत्
कार्यक्रमेऽस्मिन् विदेशमन्त्री सुषमास्वराजः अन्ये गणमान्याश्च उपास्थिताः
आसन्‌।

जाईन-सीरिया

नोबल-पुरस्कारविजेता-मानवाधिकाराणां प्रबलसमर्थकश्च लख्टर-
ब्राहिमी प्रावोचत्‌ यत्‌ युद्धप्रभावित-सीरिया-यमन-देशयोः कोटिशः बालानां
सङ्कट-निवारणाय वैश्विकशक्तिभिः हस्तक्षेप: करणीयः।
बालहितसमर्थकाणां नेबलपुरस्कार-विजेतृणां द्वितीये सम्मेलने
लख्दरब्राहिमी अवोचत् अत् सीरिया-यमनयोः नागरिकाणां सुरक्षायै
अन्तराष्ट्रियसमुदायः कथितरुपेण विफलतां गतः।

                                     ।। इति वार्ताः ।।
