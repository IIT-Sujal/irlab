दिनांकः 13-04-2018
प्रात: 06:55
प्रवाचको5नुवादकश्च - पुरुषोत्तमशर्मा
आशुलिपिकः - साक्रिबः

इयम्‌ आकाशवाणी
सम्प्रति वार्ताः श्रूयन्ताम्
प्रवाचकः - पुरुषोत्तमशर्मा

मुख्य-वार्ताः

 

प्रधानमन्त्री नरेन्द्रमोदी अद्य नवदिल्‍लयां डॉक्टर-अम्बेडकरस्मारकस्य
उद्घाटनं करिष्यति।

उत्तरप्रदेशस्य उन्नावजनपटे  दुष्कृतिप्रकरणे भाजपाविधायकः  कुलदीपसिंह-
सेंगरः केन्द्रीयान्वेषणाभिकरणेन अद्य प्रातः निगडीकृतः।

गृहमन्त्रालयेन राज्यप्रशासनानि समादिष्टानि यत् तानि  अम्बेजकरजयन्तीं
निध्याय समुचितसुरक्षाव्यवस्थां विदध्युः।

अपि च,

पञ्चषष्ठीतम-राष्ट्रिय-चलचित्र-पुरस्कारणां पृथक्‌-पृथक्-श्रेणीनाम्‌ उद्घोषणा
अद्य भविष्यति।

प्रधानमन्त्री-अम्बेडकर-स्मारकम्

प्रधानमन्त्री नरेन्द्रमोदी अद्य नवदिल्ल्यां -अम्बेडकरस्मारकस्य
उद्घाटनं करिष्यति। .अम्बेडकरस्य महापरिनिर्वाण-स्थले स्मारकमिदं
निर्मितमस्ति। षोडशोत्तरद्विसहस्रतमाब्दे प्रधानमन्त्रिणा-नरेन्द्र-मोदिना स्मारकस्य
आधारशिला विन्यस्तासीत्‌।

 

प्रधानमन्त्रिणः स्वीडन-ब्रिटेनयात्रा

प्रधानमन्त्रिणः नरेन्द्रमोदिनः सोमवासरात् प्रारप्स्यमाणायां स्वीडन-
ब्रिटेनयात्रायां बहुपक्षीय-सम्बन्धानां परस्परसमृद्धेश्च प्रमुखविषयेषु व्यापकचर्चा
भविष्यति। विदेशमन्त्रालयस्य संयुक्तसचिवैः सुब्रतभट्टाचार्जी-सुरेन्द्रटण्डन-नागराज-
नायडूभिः गतदिने नवदिल्ल्यां प्रधानमन्त्रिणः यात्राविषये वार्ताहरान् सूचनेऽयं
प्रकाशिता। यात्रावधौ विविधसन्धयः हस्ताक्षारैः प्रमाणी-करिष्यन्तेति सम्भाव्यते।

उन्नाव-दुष्कृति-प्रकरणम्‌


उत्तरप्रदेशस्य उन्नावजनपटे दुष्कृतिप्रकरणे भाजपाविधायकः कुलदीपसिंह-
सेंगरः केन्द्रीयान्वेषणाभिकरणेन अद्य प्रातः  निगडीकृतः। लखनऊ-स्थिते
केन्द्रीयान्वेषणाभिकरणकार्यालये परिपृच्छायै च आनीतः। ध्यातव्यं यत् गतदिने
कुलदीपसिंह-सेंगरं विरुध्य प्राथमिकी-पञ्जीकरणादेशः समागतः आसीत्।

गृहमन्त्रालयः

 

गृहमन्त्रालयेन राज्यप्रशासनानि समादिष्टानि यत् तानि  अम्बेजकरजयन्तीं
निध्याय समुचितसुरक्षाव्यवस्थां विदध्युः। गृहमन्त्रालयेनोक्तं यत् चिन्हितस्थलेषु
व्यापकसुरक्षाव्यवस्थां सम्पादयन्तु, येन कापि अवाञ्छित-घटना न भवेदिति।
ध्यातव्यमस्ति यत् अप्रैलमासस्य द्वितीये दशमे च दिने भारतबन्द समये
असामाजिकतत्वैः उपद्रवाः विहिताः, तस्मादेव निर्णयोऽयं स्वीकृतः।

ईरानिनः उत्तरप्रदेशयात्रा

केन्द्रीयसूचना प्रसारणमन्त्री स्मृतिईरानी अद्य उत्तरप्रदेशे अमेठी क्षेत्रस्य
द्विदिवसीयायां यात्रायां प्रतिष्ठते। यात्रावधौ सा विविधानां कल्याणकारी-
परियोजनानां शुभारम्भं करिष्यति। श्रीमती ईरानी तत्र चिकित्सा-शिविरम् अथ च
हालियापुरे गोमती नद्यां नवनिर्मितबन्धम् उद्घाटयिष्यति।

निर्वाचनायोगः प्रसारणसमयः

निर्वाचायोगेन आगामि-कर्नाटकविधानसभानिर्वाचानानां कृते राष्ट्रिय-स्थानीय-
राजनीतिकटलेभ्यः आकाशवाणी-दूरदशनयौः माध्यमेन प्रसारणसमयः निर्धारितः।
मान्यता-प्राप्तदलेभ्यः क्षेत्रीयकेन्द्रेभ्यः पञ्चचत्वारिंशन्निमेषात्मकप्रसारणावधिः
स्वीकृतास्ति। सौविध्यमिदं कर्नाटकमुख्यालयात् समुपलप्स्यते।

राष्ट्रिय-चलच्चित्रपुरस्कारः

पञ्चषष्ठीतम-राष्ट्रिय-चलचित्र-पुरस्कारणां पृथक्-पृथक्-श्रेणीनाम् उद्घोषणा
अद्य भविष्यति। पृथक्-पृथक्-श्रेणीनां निर्णायक-मण्डलैः स्वीयं प्रतिवेदनं
सूचनाप्रसारण-मन्त्रिणे स्मृति-ईरान्यै समर्पितम्‌। एतदर्थम्‌ ट्वीट-सन्देशमाध्यमेन
श्रमती-ईरानिना निर्णायकमण्डलसदस्येभ्यः धन्यवादो विज्ञापितः।


आई.पी.एल्. क्रिकेटस्पर्धायां गतरात्रौ हैदराबादस्थिते राजीवगान्धीक्रीडाङ्गणे
क्रीडिते द्वन्द्वे सन्-राइजर्स्‌-हैदराबाददलेन मुम्बई-इण्डियन्स् दलम् क्रीडकैकस्य
सुरक्षापूर्वकं पराजितम्। शिखरधवन-सिद्धिमानसाहाभ्याम् हैदराबाददलाय भव्यं प्रदर्शनं
कृतम्।



                                                        ।। इति वार्ताः ।।
