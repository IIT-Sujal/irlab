संस्कृतवार्ताः

दिनांकः- 28-05.2018 सायम्‌ - 06:10

अनुवादिका- सुषमाकुमारी आशुलिपिकः- मनोज-कुमारः

संस्कृत-वार्ताः
इयम्‌ आकाशवाणी
सम्प्रति वार्ताः श्रूयन्ताम्
प्रवाचिका - सुषमाकुमारी
मुख्यवार्ता:

 प्रधानमन्त्रिणा नरेन्द्र मोदिना प्रोक्तं यत् उज्वला योजनायाः सामाजिक-
सशक्तिकरणे महती भूमिका वर्तते, गत-वर्षेषु दश-कोटि-महानसीय वात्येन्धन
सम्पर्काः प्रदत्ताः।

दश राज्येषु चत्वारः लोकसभा-दश-विधानसभा-आसनाय मतदानं प्रचलति।

जम्मू-कश्मीरे शोपियां जनपदे आतंकि-आक्रमणे त्रयः सैन्य भटाः आहताः, पुलवामा
जनपदे च संघर्षे वीरः वीरगतिं प्राप्तवान्, चालको एकः मृतो जातः।

प्रधानमन्त्री

प्रधानमन्त्रिणा नरेन्द्र मोदिना प्रोक्तं यत् “प्रधानमन्त्री उज्वला योजना” तः निर्धन-
वञ्चित-दलित-जनजातीय-जनानां जीवन-स्तरं भद्रतरं जायते। एषा योजना सामाजिक-
सशक्तिकरणेऽपि केन्द्रिय-भूमिकां निर्वाहयति। उज्वला-योजना लाभान्वितैः जनैस्सह
प्रधानमन्त्रिणा 'नमो-एप्प' माध्यमेन सम्भाषणमपि कृतम्। एतायाः योजनायाः लाभान्वितैः
सम्वदनावसरे ओडिशा-छत्तीसगढ़-जम्मूकश्मीर-एतादृशेभ्यः प्रदेशेभ्यः महिलाभिस्साकं
प्रधानमन्त्रिणा संलापं विहितम्‌।

निर्वाचनम्‌

दश राज्येषु लोकसभायाः चतुर्णां विधानसभेय दश-आसनानां कृते उप-निर्वाचनाय
अद्य मतदानं भवति। उत्तर-प्रदेशे कैराना-महाराष्ट्रे-पालघर, भंडारा-गोंदिया, नागालैंडे
लोकसभायाः एक-आसनाय मतदानं भवति। एतदतिरिच्य उत्तर-प्रदेश-पञ्चाब-बिहार-
झारखण्ड-केरल-महाराष्ट्र-मेघालय, उत्तराखण्ड, पश्चिम-बंगालस्य च बहुषु क्षेत्रेषु मतदानं
भवति। मतगणना च गुरुवासरे भविता।

उपराष्ट्रपतिः

उपराष्ट्रपतिना एम. वेंकैया नायडुना भणितं यत् भारतेशः पाकिस्तानं समेत्य स्वीय
सर्वैः प्रतिवेशि-देशैस्सह भद्र-सम्बन्धाः समीहते। जम्मूनगरे अद्य सी.आई.एस.आर. इत्यस्य
भारतीय-समवेत-ओषध-संस्थान-आई.आई.आई.एम.-इत्यत्र समायोजिते समारोहे उप-
राष्ट्रपतिः प्रोक्तवान् यत् भारतदेशः पाकिस्तानेन साकमपि वार्ताय इच्छुको वर्तते, परं एतदर्थं
पाकिस्तानं आतंकि-गतिविधयः अवरुद्धाः कर्तव्याः। तेन वैज्ञानिकैः जनानां समाजिक-
आर्थिक-स्थिति-भद्रतरी कर्तुं प्राकृतिक-संसाधनैः लाभाय समाह्वानं कृतम्।

जम्मू-कश्मीरः

जम्म-कश्मीरे दक्षिण-कश्मीरस्य शोपियां जनपदे तुर्कवांगन-क्षेत्रे प्रातः सेनायाः
एकस्मिन् प्रहरण-दले आतंकिभिः आक्रमणे अधिकारिणं समेत्य त्रयः सुरक्षाकार्मिकाः आहताः।
इतः प्राक् पुलवामा जनपदे काकापोरा-क्षेत्रे आतंकि-सैन्यजनयोर्मध्ये सञ्जाते संघर्षे वीरजनो
एकः वीरगतिं प्राप्तवान्, एको स्थानीयोऽपि मृतः रक्षा-प्रवक्त्रा प्रोक्तं यत् आक्रमणे एकस्य
वीरस्य मृत्युपुष्टिः जातः।

पण्डा

ओडिशा-तः लोकसभा सदस्यः बीजू जनता-दल नेता च बेयजंत जय पंडा अद्य दलात्
त्यागपत्रं प्रदत्तवान्। केन्द्रपाडा जनपदात् सांसदेन एतेन स्वीय-त्यागपत्रं दल-प्रमुखाय-
ओडिशा मुख्यमन्त्रिणे च नवीन-पटनायकाय समर्पितम्‌। तेन प्रोक्तं यत्‌ त्याग-पत्र-निर्णयः तेन
दुःखेन कृतः। एतस्य निर्णयस्य सूचना असौ शीघ्रमेव लोकसभाध्यक्षाय प्रदास्यति।

उत्तरकोरिया-अमेरिका

अमेरिकीय राष्ट्रपतिः डानल्ड-द्रम्पः प्रतिपादितवान् यत् उत्तर-कोरिया नेत्रा किम-
जोंग-उन वर्येण समं प्रस्तावितोपवेशनम्‌ अनुष्ठातुं अमेरिकीय-दलमेकं उत्तर-कोरियां
सम्प्राप्तम् अस्ति। विदेश-विभागेन प्रोक्तं यत् उभयोः देशयोः शिष्टमण्डल-स्तरीय सम्भाषणं
सैन्य-रहित-क्षेत्रे पानमुनजोम-ग्रामे भवति।

मेकुनु झञ्झावतः

दक्षिण-ओमान-यमने सोकोत्रा द्वीपे च भीषण-मेकुनु झञ्झावातेन एकादश जनाः
मृताः, एतेषु भारतीयाः अपि समाविष्टाः सन्ति। ओमानस्य नागरिक-रक्षा-सेवया चतुर्णां
जनानां मृत्योः सूचना प्रदत्ता। सोकोत्रायाः राज्यपालेन रमज्ी महरोस वर्येण सूचितं यत् द्वीपे
मृतकानां संख्या सप्त-संजाता, अष्ट भारतीय-नाविकाः अपि विलुप्ताः सूच्यन्ते।

पाकिस्तानः

पाकिस्तानेन आगामि मासस्य पञ्चविंशे दिवसे निर्वाचनात्‌ प्राक्‌ पूर्व-प्रधान-
न्यायाधीशः नासिरुल-मुल्कः अन्तरिम-प्रधानमन्त्री नियुक्तोऽस्ति। प्रतिपक्ष-नेता खुर्शीद-शाहः
अद्य इस्लामाबादे वार्ताहर-सम्मेलने इदं प्रतिपादितवान्। घोषणानन्तरं अब्बासी वर्यस्य
पाकिस्तान-मुस्लिम-लीग-नवाज्दल-शाहस्य पाकिस्तान-पीपल्स पार्टी दलयोर्मध्ये संजात-

संघर्षोऽपि समाप्तो जातः।

भारत-बांग्लादेशः

बांग्लादेशस्य सी.एस.आई.आर. इति राष्ट्रिय-सामुद्रिक संस्थानस्य शिष्टमण्डलस्तरीय-
दलं अद्य प्रातौ गोवा-नगरे सम्प्राप्तम्‌। सम्मेलनमिदं वैज्ञानिक-औद्योगिक-अनुसन्धान
समित्याः अथ च बांग्लादेश-समित्याः मध्ये सहयोगं विवर्धितुं सञ्जायते। बांग्लादेश-पक्षतः
अशोक-कुमार बिस्वासः वार्ताहरैः सूचितवान्। बिस्वासः धन्यवादः ज्ञापितः यत् भारतस्य
सहयोगं विना बांग्लादेशः विकासकर्तुं न शक्यते।

                                                ॥ इति वार्ताः ॥
