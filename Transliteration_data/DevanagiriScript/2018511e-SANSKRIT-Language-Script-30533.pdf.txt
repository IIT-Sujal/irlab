दिनांक: 11-05-2018
सायं - 06:10


प्रधानमन्त्रिणा नरेन्द्रमोदिना नेपालस्य प्रधानमन्त्रिणा के.पी.शर्मा ओलिना च संभूय नेपालदेशे जनकपुरतः
भारतदेशे अयोध्या-पर्यन्तं बसयान-सेवायाः शुभारम्भः कृतवन्तौ।

 कर्णाटके स्वतंत्र निष्पक्ष विधानसभा-निर्वाचनाय सुरक्षा-प्रबन्धा: सुद्रढीभूताः जाताः। निर्वाचनायोगेन
राजनीतिक-दलेभ्यः संचारतन्त्रेभ्यश्च आदर्श-आचार-संहिता? सम्प्रसारितास्ति।

 अशेष-देश अद्य राष्ट्रिय-प्रविधि-दिवसः आमान्यते। अष्टनवत्तयुत्तर-नवदश-शत-तमे वर्षे राजस्थाने पोखरण-क्षेत्रे
अद्यैव प्रथम-सफल-परमाणु-परिक्षणो विहितः।

प्रधानमन्त्री

प्रधानमन्त्रिणा नरेन्द्रमोदिना नेपालस्य प्रधानमन्त्रिणा के.पी.शर्मा ओलिना च संभूय नेपालदेशे जनकपुरतः
भारतदेशे अयोध्या-पर्यन्तं बसयान-सेवायाः शुभारम्भः कृतवन्तौ। अवसरेऽस्मिन् श्री मोदी कथितवान् यत् उभौ देशौ
रामायण-पर्यटन-सर्किट’ इत्यस्य विकासाय कार्यमाचरिष्यतः। तेन जनकपुर विकासाय शतकोटि रुप्यकाणां राशि-
पुटकः उद्घोषितः। बिहार-काठमांडू प्रदेशयोः जनान् पारस्परिक भद्र-सौविध्याय रेलयान सम्पर्क सेवा अपि
उद्घोषिता। एतेन देशयोः सम्बन्धाः सद्रढयिष्यन्ते। प्रधानमन्त्रिणा तत्र जानकी-मन्दिरे पूजार्चनापि सम्पादिता। तेन प्रोक्तं
यत्‌ नेपालदेशः अस्माकं 'प्रतिवेशि-प्रथम-योजनायां' सर्वप्रथममायति। तेन प्रतिपादितं यत् यदा “सबका-साथ-सबका-
विकासस्य वार्ता भविता तदा प्रतिवेशि देशाः अपि समाविष्टाः भवन्ति। नेपाल देशस्य-द्वि-दिवसीय-यात्रावधौ तत्र
प्रधानमंत्री तत्रत्य शीर्षनेतृभिः सम्भाषिष्यते। श्रीमोदिनः एषा तृतीया नेपालयात्रा वर्तते।

कर्णाटकः

कर्णाटके स्वतंत्र निष्पक्ष विधानसभा-निर्वाचनं सुनिश्चेतुं सुरक्षा-प्रबन्धाः सुद्रढीभूताः जाताः। निर्वाचनायोगेन
राजनीतिक-दलेभ्यः संचारतन्त्रेभ्यश्च आदर्श-आचार-संहिता' सम्प्रसारितास्ति। आयोगेन संचारतन्त्रे जनमत-सर्वक्षण-
कार्यक्रमाः अपि अवरूद्धाः। अस्मदीय वार्ताहरेण सूचितं यत्‌ शान्तिपूर्ण-मतदानाय चत्वारिंश-सहस्रोत्तर-लक्षाधिकाः
रक्षाकार्मिंकाः नियोजिताः।

विधानसभायाः त्रयोविंशत्युत्तर-द्वि-शत-आसनेभ्यः श्वः मतदानं भविता। निर्वाचन- स्पर्धायां षट्त्रिंशदुत्तर-षड्-
शताधिक-द्वि-सहस्र-प्रत्याशिनः वर्तन्ते। मतगणना भौमवासरे भविता। साम्प्रतं युवा मतदातृणां संख्या द्वि-गुणी जातास्ति।

राजनाथ :

केन्द्रीयगृहमन्त्री राजनाथसिंह: राज्ये नक्सलवाद-प्रभावित-क्षेत्राणां स्थितिमन्वीक्षितुं दिवसात्मक-अवधये अद्य
झारखण्डस्य राजधान्यां रांची-नगरे सम्प्राप्तवान्‌। तेन सन्दर्भेऽस्मिन् मुख्यमन्त्रिभिः रघुबर-दास-गुप्तचर-अभिकरण-
केन्द्रीयारक्षितारक्षितबल-वरिष्ठाधिकारिभिस्साकं सम्भाषणं विहितम्। श्रीराजनाथःनिजी-यात्रायां पलामूं गच्छति।

प्रविधि-दिवसः

अशेष-देश अद्य राष्ट्रिय-प्रविधि-दिवस: आमान्यते। अष्टनवत्तयुत्तर-नवदश-शत-तमे वर्ष राजस्थाने पोखरण-क्षेत्रे
प्रथम-सफल-परमाणु-परिक्षणो विहितः। स्वीय मन-की-बात- कार्यक्रमे सन्दर्भेऽस्मिन् प्रधानमन्त्रिणा प्रोक्तं यत् महात्मा-
बुद्ध-नाम्ना विहितेन परिक्षणेन दृष्टं यत् शान्तये आभ्यन्तरिक- बलमावश्यकं भवति। मोदिना पुनः अध्यर्थिताः यत् ते
भारतं आधुनिकं-शक्तियुतं-आत्मनिर्भराय पूर्व प्रधानमन्त्रिणः अटल- बिहारी-वाजपेयी वर्यस्य “जय-विज्ञान’ मन्त्रं
अनुपालयेयु:। तेन स्वीय-ट्वीट सन्देशेषु प्रोक्तं यत्‌ प्रशासनं प्रविधि-क्षत्रे उत्कृष्ट-अनुसन्धान-नवाचार-प्रगतये च बहवः
उपायाः विदधाति। ट्वीट सन्देशे रक्षा मन्त्रिणा निर्मला सीतारमणेनोक्तं यत्‌ राष्ट्रिय-प्रविधि दिवसः देशस्य वैज्ञानिक-
प्रविधिज्ञानां कृते समर्पितः। अथ च राष्ट्रपतिना रामनाथकोविन्देन नवदिल्ल्यां समायोजिते एकस्मिन् कार्यक्रमे भणितं यत्
प्रदूषण-समस्याः अपाकरण-प्रयासान्तर्गतं प्रविधि सुद्रढीकरण-नूतन-सीमाः अन्वेष्टुमावश्यकता विद्यते। तेन अवसरेऽस्मिन्
पूर्व राष्ट्रपतिं अब्दुल-कलामपि स्मृतम्।

सुषमास्वराजः

भारतेन अद्य राखिन-राज्य-सन्दर्भितेषु प्रकरणेषु म्यामां देशे स्वीय सज्जीभूता-वचनप्रतिबद्धता च पुनः व्याहता।
स्वीय द्वि-दिवसीय-यात्रा प्रसंगे विदेशमन्त्री सुषमा स्वराजः राखिन-परामर्श-परिषदा प्रशंसिता। तया प्रभाषत यत् राखिन-
परियोजनासु राखिन-जनानामावश्यकताः प्रपूरयितुं सदैव सज्जीभूतो वर्तते। स्वीय यात्रावधौ सुषमा स्वराजः तत्रत्य
राष्ट्रपतिं विदेश मन्त्रिणं मिलितवती। चर्चावधौ पारस्परिक-सम्बन्धाः द्रढयितुं विभिन्न-क्षेत्रेषु च चर्चा जाता।
सप्तसन्धिपत्राणि च हस्ताक्षरितानि।

प्रसार-भारती

प्रसारभारत्या मुख्य कार्यकारी अधिकारी शशि शेखर वेम्पाती अद्य शिमला-आकशवाणी-दूरदर्शन-केन्द्रस्य
यात्रा सम्पादिता। असौ केन्द्रस्य वरिष्टाधिकारिणः मिलितवान्‌। तेन अधिकारिणः स्थानीय भाषा-सौविध्यकरणं विवर्धयितुं
सामाजिक-संचार-प्रयोगाय प्रबलं प्रतिपादितम्।



                                                                  ॥ इति वार्ता: ॥
