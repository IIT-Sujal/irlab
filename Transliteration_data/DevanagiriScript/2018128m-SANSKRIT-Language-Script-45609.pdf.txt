संस्कृतवार्ताः

दिनांकः - 28/ 01/ 2018
प्रातः - 06 : 55

प्रवाचकोऽनुवादकश्च - पुरुषोत्तम-शर्मा
आशुलिपिकः - राजपाण्डर।
इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - पुरुषोत्तम-शर्मा

मुख्यवार्ताः

 

० प्रधानमन्त्री नरेन्द्रमोदी अद्य प्रातः एकादशवादने आकाशवाण्या: मन की बात इत्यस्मिन्
कार्यक्रमे स्वविचारान प्रस्तोष्यति

० लोकसभाध्यक्षया सुमित्रामहाजनवर्यया संसद: आयव्ययपत्रकसत्रात् प्राक् अद्य सायं
सर्वदलीयोपवेशनं समाहूतमस्ति।

 
० अफगानिस्तानस्य राजधान्यां काबुलनगर्याम् आत्मघात्याक्रमणे पंचनवति जनाः मृताः,
अष्टपञ्चाशदुत्तरैकशतं जनाश्च व्रणिताः। जगतः नेतृभिः आक्रमणोऽयं विनिन्दितः।

 ० भारतेन अन्तिर्मक्रिकेटनिकषस्पर्धायां दक्षिणफ्रिकादलं त्रिषष्टि धावनाङ्कैः परजितम्।

 मन की बात

प्रधानमन्त्री नरेन्द्रमोदी अद्य प्रातः एकादशवादने आकाशवाण्याः मन की बात इत्यिस्मन्‌
कार्यक्रमे देशवासिनां पुरतो स्वविचारान्‌ प्रस्तोष्यति। कार्यक्रमस्य ऐषमः प्रथमसंस्करणं
आकाशवाणी दूरदर्शनयोः सर्वाभिः वाहिनीभिः प्रासारियष्यते। क्षेत्रीय भाषाष्वापि कार्यक्रमोभयं
रात्रौ अष्टवादनात् प्रसारयिष्यते।

सर्वदलीयोपवेशनम्‌

लोकसभाध्यक्षया सुमित्रा महाजनवर्यया संसदः आयव्ययपत्रक-सत्रात् पूर्वम् अद्य सायं
सर्वदलीयोपवेशनम्‌  समाहूतमस्ति आयव्ययपत्रक-सत्रस्य सुचारू सचालनाय उपवेशनेस्मिन्‌
चर्चा भविष्यति। राष्ट्रपतिः रामनाथकोविन्दः श्वः सदनद्वयस्य संयुक्तोपवेशनं सम्बोधयिष्यति।
संसदि आयव्ययविवरणं गुरुवासरे प्रस्तोष्यते। आयव्ययपत्रकसत्रस्य प्रथमसत्रं फरवरीमासस्य
नवम दिनाकं यावत् प्रचलिष्यति। एकमासानन्तरं द्वितीयभागं मार्चमासस्य पञ्चमदिनात्
अप्रैलमासस्य नवम दिनाङ्कं यावत् भविष्यति।

पल्स पोलियो औषधम्

राष्ट्रियसूच्यौषधदिवसावसरे अद्य पञ्चवर्षतो न्यूनवयोमितेभ्यः बालेभ्यः पल्स-पोलियो
इति औषधं प्रदास्यते। राष्ट्रपतिना रामनाथकोविन्देन गतदिने राष्ट्रपतिभवने एकस्मिन्
कार्यक्रमे अस्य शुभारम्भो विहितः। अस्माकं वार्ताहरेण सूचितं यत् अस्मिन् कार्यक्रमे
सप्तदशकोटि बालेभ्यः औषधं प्रदास्यते।

प्रधानमन्त्री यूएई

प्रधानमन्त्री नरेन्द्रमोदी फरवरी मासस्य नवमदिनात्‌ द्वादशद्विनाडकं॑ भावत्‌ फलीस्तीन-
संयुक्त-अरब-अमीरात-ओमान चेति राष्ट्राणां यात्रां करिष्यति। प्रधानमन्त्रिण: पश्चिमेशिया
राष्ट्राणां यात्रायाः उद्धोषणानन्तरं संयुक्त-अरब-अमीराते भारतीय रादूतेन नवदीपसूरिणा ट्वीट
माध्यमेन प्रोक्ते यत्‌ प्रधानमन्त्रिण: अबूधाबी-दुबई नगरयोः द्वितीययात्रया व्यापक-रणनीतिक
सहभागितायै विकाससम्बद्धसहयोगाय च नूतनक्षेत्रेषु गति: मिलिष्यति।

अफगानिस्ताने आक्रमणम्‌

अफगानिस्तानस्य राजधान्यां काबुलनगर्यां गतदिने सञ्जाते आतंक्याक्रमणे पञ्चनवति
जनाः कालग्रासीभूताः, अष्टपञ्चाशत्‌ उत्तरैकशतं जनाश्च व्रणिताः। जगतः शीर्षनेतुभिः
आक्रमणोऽयं विनिन्दितः। अमेरिकायाः राष्ट्रपतिः डोनाल्डट्रम्पः आक्रमणस्य प्रत्युत्तराय
निर्णायककार्याचरणं सबलं  प्रतिपादितवान संयुक्तराष्ट्रसचिव ~ टिलरसन प्रावोचत्‌ यत्‌
आतंकिगुल्मानां समर्थकाः कथमपि नैव विमोक्तव्याः।

क्रिकेट

भारतदक्षिणाफ्रिकादलयोः क्रिकेटनिकष श्रृंखलायाः अन्तिमस्पर्धा भारतेन विजिता।
भारतीयदलेन द्वितीये पर्याये अफ्रिकावृन्दस्य क्रीडा सप्तसप्तत्युत्तरैकशतं धावनाङ्केषु स्थागिता।
स्पर्धेयं भारतेन त्रिषष्टि धावनाडैकः विजिता। भुवनेश्वरकुमारः भद्रतरप्रदर्शनाय स्पर्धा पुरुषत्वेन
प्रचितः। दक्षिणाफ्रिकाया वर्नन फिलेन्डरः श्रृंखला पुरुषत्वेन प्रचितः।

वैडमिण्टन

बैडमिण्टन्‌ स्पर्धायां भारतस्य साइनानेहवालः इण्डोनेशिया स्पर्धायां निर्णायकद्वन्द्व
चीनताइपे इत्यस्य ताई जू यिंगं सम्मुखी करिष्यति। स्पर्धेऽयं जकार्ता नगरे भविष्यति।

                                                  इति वार्ताः ॥
