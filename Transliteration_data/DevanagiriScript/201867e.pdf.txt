

दिनांकः 07-06-2018
साय - 06:10

मुख्य-वार्ता:

० प्रधानमन्त्री नरेन्द्रमोदी अब्रवीत् यत् प्रशासनं प्रत्येकमपि नागरिकाय
अल्पमूल्यात्मके भद्रतर-स्वास्थ्य-सौविध्यं प्रापयितुं सततं
कार्यमाचरति।

* उच्चतम-न्यायालयेन संयुक्त-जनतादलस्य असंतुष्ट-नेतु:
राज्यसभासासदस्य शरदयाटवस्य वेतनाधिदेयांश-विषये उच्चन्यायालये
लम्बित-राज्यसभा सदस्यता-समापन-सम्बद्ध-निर्णयं यावत्‌ प्रतिबन्धः
आपादितः।

* गृहमन्त्री राजनाथ-सिंह: विनाशमार्ग परित्यज्य विकासमंगीकर्तु जम्मू-
कश्मीरस्य यूनः समाकारयत्।

* राष्ट्रपतिः रामनाथ-कोविन्द: त्रिपुरायां त्रिसप्तति-किलोमीटर-दीर्घ
राष्ट्रिय-राजमार्गम्‌ उद्घाटितावान्‌ |


प्रधानमन्त्री-जनौषधिः

प्रधानमन्त्री नरेन्द्रमोदी अब्रवीत्‌ यत्‌ प्रशासनं प्रत्येकमपि नागरिकाय
अल्पमूल्यात्मकं भद्रतर-स्वास्थ्य-सौविध्यं प्रापयितुं सततं कार्यमाचरति।
प्रधानमन्त्री-भारतीय-जनौषधि-परियोजनाया: लाभार्थिभि: सह सम्भाषमाणेन
तेन प्रोक्तं यत् रोगकारणात् निर्धनाः मध्यवर्गीय-जनाश्च-समधिकम्
आर्थिकभारं निर्वहन्ति। तेम्यः ओषधयः काठिन्येन अधिगम्यन्ते।
श्रीमोदिना व्याहृतं यत् निर्धनेभ्यः अल्पमूल्येषु औषधि-प्रापणार्थ
प्रधानमन्त्री-भारतीय-जनौषधि-परियोजना प्रारब्धा। तेन प्रतिपादितं यत्
अनया योजनया अखिलेऽपि देशे जनेभ्यः लाभः प्राप्यते। श्रीमोदी न्यगदत्
यत् पंचविंशत्यधिक-द्विसहस्रतमवर्ष यावत् क्षयरोगोन्मूलनार्थ निर्धारित-
लक्ष्यात् पंचवर्ष-पूर्वमेव लक्ष्यमिदम् अधिगंस्यते।

 
सर्वोच्चन्यायालय: -शरदयादव:

उच्चतम-न्यायालयेन संयुक्त-जनतादलस्य असंतुष्ट-नेतुः
राज्यसभासांसदस्य शरदयादवस्य वेतनाधिदेयांश-विषये उच्चन्यायालये
लम्बित-राज्यसभा सदस्यता-समापन-सम्बद्ध-निर्णयं यावत् प्रतिबन्धः
आपादितः। न्यायमूर्ति-आदर्शकुमार-गोयलस्य न्यायमूर्ति-अशोक-भूषणस्य
अवकाशकालीन खण्डपीठेन शासकीयावासे निवसितुम् शरदयादवाय
अनुमतम्।

 
राजनाथः -जम्मू-कश्मीरम्

गृहमन्त्री राजनाथ-सिंहः विनाशमार्ग परित्यज्य विकासमंगीकर्तु
जम्मू-कश्मीरस्य यूनः समाकारयत्। असौ अद्य श्रीनगरे शेर-ए-कश्मीर
क्रीडा-प्रांगणे खेल-कार्यक्रमं सम्बोधयति स्म। कायक्क्रमे$पि
कश्मीरोपत्यकायाः विविधजनपदस्य अथ च लद्दाख-क्षेत्रस्य युवजनैः
सहभागित्वं निर्व्यूढम्। राज्यस्य सुरक्षा-स्थितिं समीक्षितुं श्रीसिंहः
द्विदिवसीय जम्मू-कश्मीर-यात्रा प्रसंगे अद्य श्रीनगरं सम्प्राप्तः। केन्द्रीय-
विकास-परियोजना: गृहमन्त्रिणा समीक्षिष्यंन्ते।

जम्मूकश्मीरे-मृत:

जम्मू-कश्मीरे केरणाक्षेत्रे नियंत्रण रेखायां व्रणितयोः द्वयोः भटयोः
एको भटः मृत्युमुपगतः। सुरक्षासूत्राणि अकाशवाणीम्‌ असूचयन्‌ यत्‌
चौकीवाल-वनस्य संगते केरणक्षत्रे संदिग्घातंकवादिनः अवरोधिताः।

भजपा-भीमकोरेगाव

भीमकोरेगांव हिंसा सम्बद्धं वृत्तम् अद्य च नक्सलवादिनां
गोपनीयपत्रं संचार-माध्यमानां समक्षं प्रकाशनस्य अनन्तरं भाजपा-दलेन
कांग्रेसदलम् अद्य च वामपन्थ-समर्थका: कार्यकर्तारः आलोचिताः। अद्य
नवदिल्ल्यां वर्ताहरैः सह सम्भाषमाण: भाजपादलस्य प्रवक्ता सम्बित-पात्रा
पत्रं संदर्भयन् अब्रवीत् यत् विविधोपायेन केन प्रकारेण भीमकोरेगांव-स्थले
हिंसा प्रकल्पिता।

 

राष्ट्रपतिः -त्रिपुरा

राष्ट्रपतिः रामनाथ-कोविन्द: त्रिपुरायां त्रिसप्तति-किलोमीटर-दीर्घ
राष्ट्रिय-राजमार्गम् उद्घाटितावान्। अवसरेऽस्मिन् जनसभां सम्बोधयता
श्रीकोविन्देन प्रोक्तं यत् कस्यचिदपि राज्यस्य विकासे आधारभूत-
सौविध्यानां महत्वपूर्णा भूमिका भवति। अनन्तरं त्रिपुरा-सुन्दरी-मन्दिरे
मातावाडी-मन्दिरपरिसस्य पूर्नविकासाय राष्ट्रपतिना आधारशीला स्थापिता।

 

महाराष्ट्रम्‌-वृष्टि:

महाराष्ट्रे मुम्बई समेत्य कतिपयेषु क्षेत्रेषु प्रबला-वृष्टिः अनुवर्तते।
कतिपयस्थलेषु जलावरोध: दृश्यते। अद्य मध्याहनं यावत् मुम्बय्यां
विंशतिं-मिली-मीटरमित-वृष्टिः संजाता। ऋतुविज्ञान-विभागेन आगामिषु
पंचदिवसेषु महाराष्ट्रे विशेषेण तटीय कोंकण-क्षेत्रेषु भीषण-वृष्टेः अनुमानं
व्यक्तीकृतमस्ति।

 

                                                                    || इति वार्ताः ॥।
