

दिनांकः 08-07-2018 
सायम्‌ 06:10
प्रवाचकोऽनुवादकश्च - पुरुषोत्तमशर्मा
आशुलिपिक: - राजीव:

इयम्‌ आकाशवाणी
सम्प्रति वार्ताः श्रूयन्ताम्
प्रवाचकः - पुरुषोत्तमशर्मा

मुख्यवार्ताः

* विधि आयोगेन लोकसभा-विधानसभयोः युगपद्-निर्वाचनायोजन-विषये अद्य द्वितीये दिने अपि राजनीतिकदलै: सह उपवेशनं

   जे.डी.यू दलेनोक्तं यत् तत् आगामिवर्षे सामान्य-निर्वाचने भाजपादलेन सह संयुतिं करिष्यति।

० अमेरिकया प्रोक्तं यत् प्रामाणिकरूपेण परमाणु-निरस्तीकरणं यावत् उत्तरकोरियादेशं विरुध्य प्रतिबन्धः भविष्यति।

अपिच,

भारत इग्लैण्डयोः विंशतिः प्रतिविंशतिः क्रिकेट-शृङ्खलायाः तृतीयान्तिम-स्पर्धा अद्य भविष्यति।

विधि आयोगः

विधि आयोगेन लोकसभाविधानसभयोः युगपद्‌ निर्वाचन-सम्भावनामालक्ष्य विचार-विमर्शाय अद्य द्वितीये दिने अपि
राजनीतिक-दलैः साकमुपवेशनमाचरितम्‌। समाजवादी दलेन शिरोमणि-अकाली-दलेन च एकं राष्ट्रम्‌ एकं निर्वाचम्‌ इति विचारः
समर्थितः। परं टी.एम.सी. सी.पी.आई. दलाभ्याम् अस्मिन् विषये विरोधः प्रकटितः। भाजपा-कांग्रेस-दलाभ्यां निजाभिमतं प्रकटयितुम्
इतोऽपि समयः याचितः।

जे.डी.यू. दलम्‌ आगामि-वर्षे आयोक्ष्यमाणे निर्वाचने भाजपा संयुत्या सह सहभागं करिष्यति। नवदिल्ल्यां जे.डी.यू दलस्य
राष्टिय-कार्यकारिण्याः उपवेशनानन्तरं दलस्य प्रवक्ता के.सी. त्यागी प्रावोचत्‌ यत्‌ आसन-विभाजन-विषयको निर्णयः इदानीं नैव
स्वीकृतः। परं जे.डी.यू दलं मिजोरम-राजस्थान-मध्यप्रदेश-छत्तीसगढ-राज्येषु एकाकी निर्वाचनानि सम्मुखी करिष्यति।

पोग्पियो उत्तरकोरिया

अमेरिकायाः विदेशमन्त्री माइक-पोम्पियो प्रावोचत्‌ यत्‌ उत्तर-कोरियादेशं विरुध्य प्रतिबन्धः तावत्‌ स्थास्यति यावत्‌
उत्तरकोरिया प्रामाणिकरूपेण परमाणु मुक्तो नैव भविष्यति। टोक्यो नगरे अमेरिका-जापान-दक्षिण-कोरियाराष्ट्राणां विदेश-मन्त्रिणां
त्रिपक्षीयोपवेशनानन्तरं संयुक्त-वार्ताहर-सम्मेलने पाम्पियो वर्येण वक्तव्यमिदं प्रदत्तम्।

जापानजिलौध:

जापाने प्रबलवृष्ट्या भूस्खलनेन च न्यूनान्यूनं षड्सप्ततिः जनाः पञ्चत्वे निलीना:। प्राशासनिक-प्रवक्ता योशीहिदे-सुगा प्रावोचत्‌
यत् द्वानवति जनाः विलुप्ताः वर्तन्ते। येषु अधिकांशजनाः हिरोशिमा-क्षेत्रनिवासिनः विद्यन्ते। तत्र साहाप्योद्धार-कार्येषु चत्वारिंशत्
उदग्रविमानानि संलम्नानि सन्ति।

राजस्थानभिकंप:

राजस्थानस्य जयपुरनगरे समीपवर्ति-क्षेत्रेषु च अद्य सामान्यो भूकम्पः अनुभूतः। प्रातः नव-वादनाधिक-त्रि-चत्वारिंशन्निमेषे
भूकम्पस्य तीव्रता चतुः दशमलव त्रिमिता उदट्टङ्किता। ऋतु+-विज्ञान-विभागनुसारेण भूकम्पस्य केन्द्रं जयपुर-नगरम् अवर्तत। आरक्षि-
नियन्त्रणकक्षेण सूचितं यत् कापि जनधनहानिः नैव सञ्जाता।

जैकबस्य निधनम

वरिष्ठ-कांग्रेस नेता मेघालयस्य पूर्व-राज्यपालश्च एम.एम. जैकबः अद्य कोट्टायम-क्षेत्रं निकषा एकस्मिन् चिकित्सालये
मृत्युमुपगत:। जैकब: केन्द्रीयमन्त्री राज्यसभाया: उपसभापति: अपि आसीत| प्रधानमन्त्री नरेन्द्रमोदी जैकबस्य निधने दु:खं प्रकटितवान]
फीफा

फीफा विश्वचषक--पादकन्दुकस्पर्धा-मालिकायाम्‌ उपान्त्य-चक्रीय-स्पर्धे मंगलवासरे बुधवासरे च भविष्यतः। फ्रांस-
बेल्जियम-दलयो: स्पर्धा मंगलवासरे अथ च इंग्लैण्ड-क्रोएशिया दलयो: स्पर्धा बुधवासरे भविष्यत:।

भारत-ईग्लैण्ड-दलयोः विंशतिः प्रतिविंशतिः क्रिकेट-स्पर्धा-मालिकायाः निर्णायकस्पर्धा अद्य भविष्यति। भारतीय-
समयानुसारेण स्पर्धेऽयं सायं सार्धषड्वादनात् भविष्यति।
