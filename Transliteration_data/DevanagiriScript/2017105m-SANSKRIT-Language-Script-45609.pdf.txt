संस्कृतवार्ताः
(प्रातः)
दिनांकः -05/10/2017

प्रातः- 06.55

मुख्य-वार्ताः

प्रधानमन्त्री नरेन्द्रमोदी निगदति यत् वर्षेऽस्मिन् अप्रैल-जून-मासयोर्मर्ध्य
सकलगृहयोत्पाद-वृद्धिमितौ आपन्नाम्‌ अपचितिम्‌ अपाकर्तुं प्रशासनं
प्रतिबद्धमस्ति।

भारत-जिबूती-देशाश्याम्‌ आतङ्कवादं विरूध्य कठोर-पदक्षेपार्थं सहमतिः

प्रकटिता।

राष्ट्रनिर्माणाय योगदानार्थम् अथ च आर्थिकावसरान्‌ जनयितुं भारत-इथियोपिया-
देशाभ्यां सम्मानार्जनार्थं राष्ट्रपतिः रामनाथ-कोविन्दः भारतीय-समुदायं प्राशंसत्।
केन्द्रीय-गृहमंत्री राजनाथ-सिंह अण्डमान-निकोबार-द्वीपसमूहस्य द्विदिवसीय-
यात्रार्थम् अद्य प्रस्थास्यति।

प्रधानमन्त्री-अर्थव्यवस्था

सकलगृह्योत्पादस्य वृहिमितिवषये प्रशासनस्य आलोचनार्थं प्रधानमन्त्रिणा विपक्षः
दृढतया प्रत्युतरितः। तेनोदीरितं यत् प्राक्तन्-प्रशासनस्य कार्यकाले षड्वर्षावधौ अष्टवारं
वृद्धिमितिः प्रतिशतं पञ्च-दशमलव-सप्तमितम् उत् वा इतोऽपि न्यूनम् अभिलिखितम्।
श्रीमोदिना प्रोक्तं यत् देशस्य समक्षम् एतादृश्यः अपि परिस्थितयः उपस्थिताः यदा आर्थिक-
वृद्धिमितिः अपचीय प्रतिशतं सार्धैक-मिता सञ्जाता।

नव दिल्ल्यां भारतीय-कम्पनी सचिव-संस्थानस्य सवर्णजयन्ती समारोहस्य
उद्घाटनावसरे श्रीमोदी प्रत्यपादयत् यत् अपचितिरियं भारतीयार्थव्यवस्थायै तर्जनाकरी
अर्वतत यतोहि अस्मिन् अवधौ भारतं उच्च मुद्रास्फीतिमितेः अथ च वित्तीयहानेः स्थितिं
सम्मुखीकरोति स्म। प्रधानमन्त्रिणा प्रोक्तं यत् अवैधन-समस्यां समाधातुं प्रशासनेन प्रथमे एव
दिवसे विशिष्टान्वीक्षणदलं संघटितम् आसीत्।

प्रधानमन्त्रिणा निगदितं यत् प्रशासनेन आर्थिकपरिष्कार-दिशि कतिपय - महत्वपूर्ण-
निर्णयाः विहिताः सन्ति अथ च प्रक्रियेयम् अनुवर्तिष्यते। श्रीमोदिना व्यापारिसमुदायः

समाश्वासितः यत् वस्तुसेवाकरव्यवस्थायाः प्रवर्तन-कारणात् समुत्पन्नां बाधाम् अपाकर्तुं
परिवर्तनार्थं प्रशासनं सज्जितमस्ति।

भारत-जिबूती

भारत-जिबूती-देशाभ्यां दीर्घकालिक-द्विपक्षिक-सम्बन्धार्थं सहमतिः प्रकटिता अथ च
देशद्वयमध्ये आर्थिक-व्यावसायिक-प्राविधिक-शैक्षिक-वैज्ञानिक-सांस्कृतिकक्षेत्रेषु सम्बन्ध-
सम्बर्धनार्थं समीहा पुनरुदीरिता। राष्ट्रपति-रामनाथकोविन्दस्य द्विदिवसीय-जिबूती यात्रायाः
द्वितीये दिवसे गतदिने व्याहृते संयुक्तवक्तव्ये एतत्‌ प्रतिपादितम्‌।

राष्ट्रपतिना रामनाथ-कोविन्देन जिबूती-राष्ट्रपतिना इस्माइल-ओमर-ग्युलेहेन च

जिबूती-देशस्य सामरिक-महत्वम् अथ च अफ्रीका-क्षेत्रे शान्ति-सन्धारणार्थ भारतस्य भूमिका
अभिस्वीकृता। आतङ्कवादः वैश्विक-शान्तये स्थिरतायै च महत्-तर्जनारूपा विद्यते इति
विषये नेतृद्वयेन विचार-विनिमयो विहितः।

राष्ट्रपति-इथियोपिया

राष्ट्रनिर्माणाय योगदानार्थम् अथ च आर्थिकावसरान् जनयितुं भारत-इथियोपिया-
देशाभ्यां सम्मानार्जनार्थं राष्ट्रपतिः रामनाथ-कोविन्दः भारतीय-समुदायं प्राशंसत्। गतदिने
इथियोपिया देशस्य राजधान्याम् अदिश-अबावा-नगर्यां भारतीय समुदायस्य स्वागत-
कार्यक्रमं सम्बोधयता। श्रीकोविन्देन आयुर्वेद-योगयोः प्रचारार्थं भारतीय-समुदायः क्षाघितः।

राजनाथ-अण्डमानयात्रा

केन्द्रीय-गृहमंत्री राजनाथ-सिंह अण्डमान-निकोबार-द्वीपसमूहस्य द्विदिवसीय-
यात्रार्थम्‌ अद्य प्रस्थास्यति। स्वीय-यात्रावधौ तेन विविध-विकास-परियोजनानां शुभारम्भो
विधास्यते। आधिकारिक-स्रोतोभिः सूचितं यत्‌ गृहमन्त्री पोर्टब्लेयर-नगरे पोत-
परियोजनायाः शिलान्यासं विधास्यति। तेन दिगलीपुरे विविध-राष्टिय-राजपथ-
परियोजनानाम्‌ अपि शिलान्यासो विधास्यते।

स्मृतिः-अङ्कीयव्यवस्था

सूचना प्रसारणमन्त्री स्मृति-ईरानी अब्रवीत्‌ यत्‌ अङ्कीयव्यवस्थायां
रचनात्मकसम्प्रषणं प्रोत्साहयितुं प्रशासनस्य भूमिका वर्तते। गतदिने नवदिल्ल्याम्‌ अवजर्वर-

रिसर्च - फारण्डेशन द्वारा समायोजिते कार्यक्रमे असौ अभिभाषते स्म।

                                                  इति वार्ताः
