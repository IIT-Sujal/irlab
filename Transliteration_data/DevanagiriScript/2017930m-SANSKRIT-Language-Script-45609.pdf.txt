
दिनांक: 30/ 09/ 2017

प्रात: 06:55



इयम्‌ आकाशवाणी
सम्प्रति वार्ताः श्रयन्ताम्
प्रवाचकः - परमानन्द-झाः


० निर्वाचनायोगः सम्प्रति सकलेषु आगमिषु लोकसभा-विधानसभा-
निर्वाचनेषु वी.वी.पैट्‌-इति प्रदत्त-मत-पुष्टीकारि-पत्रखण्ड-प्रसारि-
मतदान-यन्त्राणाम्‌ अनिवार्यतया प्रयोग-विषयकं निर्देशं प्रसारितवान्‌। 

प्रशासनेन प्राकृतिकवाति-मूल्ये प्रतिशतं सार्ध-षोडश-रूप्यकाणां
वृद्धिर्विहिता।

० अपि च,

० असत्सु सतां विजयस्य प्रतीक-भूतं विजया-दशमी पर्व अद्य अशेष-

देशे सोल्लासं समायोज्यते।

निर्वाचनायोगः

निर्वाचनायोगः सम्प्रति सकलेषु आगमिषु लोकसभा-विधानसभा-
निर्वाचनेषु वी.वी.पैट्-इति प्रदत्त-मत-पुष्टीकारि-पत्रखण्ड-प्रसारि-मतदान-
यन्त्राणाम् अनिवार्यतया प्रयोग-विषयकं निर्देशं प्रसारितवान्। सन्दर्भेऽस्मिन्
आयोगेन गतदिने राज्य-निर्वाचनाधिकारिभ्यो निर्देश-पत्रं प्रसारितम्।

वातिमूल्यवृद्धिः

प्रशासनेन प्राकृतिकवाति-मूल्ये प्रतिशतं सार्ध-षोडश-रूप्यकाणां
वृद्धिर्विहिता। विगतेषु त्रिषु वर्षेषु प्राकृतिक-वाति-मूल्ये सेयं प्रथमा वृद्धिः
विद्यते। एतद्विषयिणी सूचना च गतदिने तैल-मन्त्रालयस्य
शिलोतैलोत्पादयोजना-विश्लेषण-कक्षेण प्रदत्ता।

जम्मूकश्मीरः सीतारमन 
प्रतिरक्षान्मन्त्री निर्मलासीतारमन् अद्य भारत-चीनयोः सीमा-संगतं

लद्दाख-क्षेत्रं प्रयाति। जम्मू-कश्मीरस्य दिवस-द्वय-यात्रायाः क्रमे सा
विश्वस्य उच्चतम-समरांगणत्वेन ख्यातं सियाचीन-क्षेत्रमपि प्रयास्यति।
गतदिवसे सा जम्मूकश्मीरस्य साम्प्रतिकीं सुरक्षास्थितिमधिकृत्य तत्रत्य-
मुख्यमन्त्रि-राज्यपालाभ्यां मन्त्रणामप्यनुष्ठितवती |

विदेशमन्त्रालयः-भारतम्यामारौ

म्यांमारे व्यापक-जनसंहारं संमुखीकुर्वतो रखाइन-प्रान्तात् नैकेषां
हिन्दूजनानां मृतकलेवर-प्राप्ति-विषयकं वृत्तम् अभिलक्ष्य भारतेन इयमाशा
प्रकाशिताऽस्ति यत् म्यांमारः एतस्मिन्नृंशस-कृत्ये संलिप्तान्‌ अपराधि-
जनान् यथाशीघ्रं दण्डयिष्यति। विदेश-मंत्रालयीयः प्रवक्ता रवीशकुमारः

 

गतदिवसे नवदिल्ल्यां व्यज्ञापयत् यत्ततो देशात् प्राप्तविज्ञप्तेरनुसारि
शमशान-भूमितः अधिगतानि सकलानि मृत-कलेवराणि हिन्दू-जनानामेव विद्यन्ते।

दशहरा

असत्सु सतां विजयस्य प्रतीक-भूतं विजया-दशमी पर्व अद्य अशेष-
देशे सोल्लासं समायोज्यते। मर्यादा-पुरुषोत्तमस्य भगवतः श्रीरामचन्द्रस्य

रावणस्योपरि विजयेतिवृत्त-स्मारकेण अनेनोत्सवेन सहैव अद्य
नवरात्रोत्सवोऽपि पूर्णतां प्रयाति। राष्ट्रपतिना श्रीरामनाथ-कोविन्देन, उप-
राष्ट्रपतिना श्रीएम्.वेंकैया-नायडुना च अवसरेऽस्मिन् देशवासिनो वर्धापिताः
सन्ति।
