संस्कृतवार्ताः
दिनांक:- 19-02-2018
सायम्‌ - 06:10

मुख्यवार्ता:

प्रधानमन्त्री नरेन्द्रमोदी प्रतिपादितवान्‌ यत्‌ सर्वेषु क्षेत्रेषु संगणकीय-नवाचारान्‌
उपयोक्तुं भारतं सन्नद्घं विद्यते।

* सीबीआई इति विभागेन अद्य पंजाब-नैशनल-बैंकस्य मुम्बईस्था ब्रैडीसदनशाखा
अवरुद्धा।

* केन्द्रीयान्वेषणविभागेन रोटोमैक-पेन इति समवायप्रमुखं विक्रमकोठारीम् अन्याश्च
विरूद्धय प्राथमिकी पंजीकारिता अस्ति।


प्रधानमन्त्री नरेन्द्रमोदी प्रतिपादितवान् यत् सर्वेषु क्षेत्रेषु संगणकीय-नवाचारान्
उपयोक्तुं भारतं सन्नद्घं विद्यते। मेसूरूतः श्य-श्रव्य-छायांकन-माध्यमेनाद्य
हैद्राबादे विश्व-सूचना-प्रविधि-सम्मेलनम् उद्घाटयन् असौ अवदत्‌ यत् देशे
नवाचारोद्यमिनां संख्या विवर्धते, विपणी अपि विकसते। तेन भणितं यत् डिजिटल-
इडिया, डिजिटल-सशक्तिकरणदिशि एव यात्रा अस्ति। वसुधैव कुटुम्बकम् भारतस्य
दर्शनं वर्तते, परम्परासु च एतत् प्रतिबिम्बितमस्ति। श्रीमोदिना सूचना-प्रविधि-
विशेषज्ञैः चर्चावधौ साधारण-जन-हितावधानाय अध्यर्थितम्। असौ कौशल-मंचोऽपि
उद्घाटितवान्। अस्मिन् सम्मेलने सूचना-प्रविधि-शासन-शिक्षा-क्षेत्रेभ्यः त्रिंशद्देशानां
द्वि-सहस्राधिकाः प्रतिनिधिय: भागमावहन्ति।

प्रधानमन्त्री-कर्नाटक

प्रधानमन्त्री नरेन्द्रमोदी श्रवणबेलगोलायां भगवान् बाहुबले: अष्टाशीति-तमे
महामस्तकाभिषेक-महोत्सवे भागमभजत्। तत्र बाहुबली-चिकित्सालयं बाहुबलीं सप्राप्तु
त्रिंशदुत्तर-षड्शत-सोपानश्रेणीमपि उदघाटयत्।  मैशुरूनगरे श्रीमोदी मैसूरू
उदयपुरयोर्मध्ये पैलेस-क्वीन-हमसफर-एक्सप्रेस-यानस्य ध्वजं प्रदर्श्य प्रयाणमकरोत्।

सीबीआई-पीएनबी

सीबीआई इति विभागेन अद्य पजाब-नैशनल-बैकस्य मुम्बईस्था
ब्रैडीसदनशाखा अवरुद्धा, प्रवंचनाप्रकरणे मुख्यारोपिण: निरवमोदिन: तस्य
सहयोगिनश्च सम्बन्धो अनया शाखया आसीत्। अपरत्र प्रवर्तनिदेशालयेनापि
प्रकरणेऽस्मिन् पुणे-थाणे-मुम्बईनगरेषु सहसान्वीक्षणाभियानं संचालितम्।

सीबीआई-रोटोमैक

केन्द्रीयान्वेषणविभागेन रोटोमैक-पेन इति समवायप्रमुखं विक्रमकोठारीम्‌
अन्याश्च विरूद्धय प्राथमिकी पंजीकारिता अस्ति। एते विभिन्नबैकेभ्यः अधिगत-
अष्टार्बुद्‌-राशेः ऋणप्रत्यावर्तने दोषिणो सन्ति। अत्रान्तरे सौबौआई दलेन कानपुरस्थ-
कोठारी इत्यस्य अन्येषां परिसम्पत्तिः अन्वीक्षते।

प्रशासनम्-रिजर्वबैंकम्

रिजर्व-बैंक सर्वेषां बैंकानां विनियामको वर्तते। प्रशासनेन पंजाब-नेशनल-बैंक
प्रवंचना-प्रकरणे तस्य तत्त्वावधाने प्रमाद-विषये पत्रं लिखितमस्ति। वित्तमन्त्रालये
उच्च-स्तरीय-स्त्रोतांसि कथयन्ति यत् प्रशासनेन रिजर्व बैंक कथितं यत् तत् बैंकेषु
प्रावंचनानि उद्घाटयितुं नियमन-व्यवस्थायाः सामर्थ्यं परीक्षेत। अत्रान्तरे
प्रकरणमिदमालक्ष्य अद्य नवदिल्ल्यां केन्द्रीय-सतर्कता-आयोग-रिजर्वबैंक-पंजाब-
नेशनल-बैंकाधिकारिणाम् उपवेशनं संजातम्।

जम्मूकश्मीर:

जम्मूकश्मीरे पुंछजनपदस्य नियन्त्रणसीम्नि अवैधप्रविष्टस्य शवोऽधिगतः।
तत्र गतसायं पाकिस्तानेन गोलिकाप्रहारो आरब्धः आसीत्। भारतेनापि गोलिकाप्रहारैः
उत्तरं प्रदत्तम्। रक्षास्त्रोतसा सूचितं यत् पाकिस्तानस्य इदं कृत्यं भारते अवैध-
प्रवेशार्थिणां साहाय्यम् आसीत्।

कृषि-मन्त्री राधामोहनसिंहः द्वाविंशत्युत्तर-द्वि-सहस्रतम-वर्षपर्यन्तं कृषकाणां
आयस्य द्विगुणी-करणमिति प्रशासनस्य प्रतिबद्धतां पुन: व्याहृतवान्। विषयम्
इममालक्ष्य अद्य नवदिल्ल्यां राष्ट्रिय-सम्मेलनम् उद्घाटयन्‌ असौ अवदत्‌ यत्‌
मोदीप्रशासनं सदैव निर्धनानां कृषकाणां ग्रामीणानां च हिते वर्तते।

हर्षवर्धन:
पर्यावरणमन्त्री डॉ हर्षवर्धन: प्रोक्तवान् यत् तापमानवृद्धिः ऋतु-परिवर्तनं च
भारताय वास्तविके नैतिक-प्रकरणे विद्येते। असौ अद्य नवदिल्ल्यां जून पंचम्यां
भारत-द्वारा विश्व-पर्यावरण-दिवसस्यायोजनाय संयुक्तराष्ट्रेण संकल्प-पत्र-
हस्ताक्षरणावसरे अभिभाषते स्म।

                                                    ।। इति वार्ताः ।।
