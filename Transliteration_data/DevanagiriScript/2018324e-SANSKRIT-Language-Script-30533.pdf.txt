संस्कृतवार्ताः
दिनांक:- 24-03.2018
सायम्‌ - 06:10

७ राष्ट्रिय-जनता-दलाध्यक्षः लालूप्रसादयादव: पशुखाद्यप्रवंचनासम्बद्धे चतुर्थे प्रकरणे
चतुर्दशवर्षात्मक-कारादण्डेन षष्टिलक्षरूप्यकाणां चार्थिक-दण्डेन दण्डित:।

७ प्रधानमन्त्री नरेन्द्रमोदी अद्य नवदिल्ल्यां जर्मनीदेशस्य राष्ट्रपतिना फ्रैंक-वॉल्टर-
स्टीनमियरेण समं सम्भाषयिष्यति।

 जम्मू-कश्मीरे अनन्तनागजनपदे सुरक्षाबलेन सह॒ संजातसंघर्षे आतंकवादि-द्रयं
व्यापादितम्‌।

 जलवायुपरिवर्तनसमस्यां समाधातुमद्य रात्रौ समस्तविश्वे सार्ध-अष्टवादनात्‌

सार्धनववावदनं यावत्‌ अर्थ ऑवर इति अनावश्यक-विद्युदुपयोगनिषेधहोरादिवसः
परिपालयिष्यते।

लालूप्रसाद:

राष्ट्रिय-जनता-दलाध्यक्षः लालूप्रसाद: गोग्रास-भ्रष्टाचारप्रकरणे चतुर्विंशति-वर्षात्मक-
कारादण्डेन दण्डितः। रांचीनगरे सी.बी.आई. दलस्य विशिष्टन्यायालयेन भारतीय-दण्डसंहिता
भ्रष्टाचार-निरोधि-अधिनियमान्तर्गतं च सप्त-सप्तवर्षात्मकाय दण्डो श्रावितः। वार्ताहरानुसारं
न्यायालयेन प्रकरणे ऊनविंशति-दोषिभ्यो दृश्यश्रव्यायाध्यमेन दण्डः श्रावितः।

प्रधानमन्त्री

प्रधानमन्त्री नरेन्द्र मोदी अद्य नवदिल्यां भारतयात्रारतं जर्मनदेशस्य राष्ट्रपतिं डा. फ्रैंक-
वाल्टर-स्टेनमेयरवर्यं मेलिष्यति। अत्रान्तरे पक्षद्वयोर्मध्ये विविधक्षेत्रुषु सहयोगार्थं
विचारविनिमयो भविष्यति। जर्मनराष्ट्रपतिः राष्ट्रपतिभवने स्वागतसमारोहे सत्कृतः। अत्रावधौ
राष्ट्रपतिः रामनाथकोविन्दः प्रधानमन्त्री नरेन्द्रमोदी च उपस्थितौ आस्ताम्।


जम्मूकश्मीरस्य अनन्तनागजनपदे अद्य संजातसंघर्षे आतंकवादिद्वयं व्यापादितम्।
जनपदस्य दूरूक्षेत्रे आतंकवादिनाम् उपस्थितेः सूचनानन्तरं सुरक्षाबलेन गत रात्रौ
अन्वेषणाभियानं प्रारब्धमासीत्।

अर्थ ऑवर

अद्य रात्रौ सार्ध-अष्टवादनात्‌ सार्धनववावदनं यावत्‌ अर्थ ऑवर इति अनावश्यक-
विद्युदुपयोगनिषेधहोरादिवसः परिपालयिष्यते। पर्यावरण-संरक्षणाय विश्वस्य महदान्दोलनमिदं
विद्यते। एतदनुसारं जनाः एकहोराय विद्युतः अनावश्यकमुपयोगं न कुर्वन्तः जलवायु-परिवर्तनं
विरूद्धय आविश्वे ऐक्यम् प्रदर्शयिष्यन्ति।

अमितशाहः

भाजपादलाध्यक्षेण अमितशाहेन टी. डी. पी. दलस्य भाजपादलात्‌ पृथक्करणमालक्ष्य
दुःखं प्रकटितमस्ति। पृथक्करणस्य निर्णयोऽयं असौ एकपक्षगतं प्रत्यपादयत्। पत्रमाध्यमेन शाहेन
तेलुगुदेसमदलाध्यक्षः, आन्ध्रप्रदेश-मुख्यमंत्री चन्द्रबाबू-नायडुः च प्रोदीरितौ यत् निर्णयः
राजनैतिकाकांक्षावशात् विहितोऽस्ति, नात्र राज्यविकासं प्रति चिन्तनं वर्तते। तेन प्रोक्तं यत्
नरेन्द्रमोदिनः नेतृत्वयुतं केन्द्र-प्रशासनं आन्ध्रप्रदेशस्य विकासाय कृतसंकल्पं विद्यते।
अमितशाहेनाद्य कांग्रेसदलं संसद्कार्यं निर्बाधगत्या प्रचालयितुं साहाय्यार्थम् आग्रहितः। तेन
प्रोक्तं यत् प्रशासनं अविश्वासप्रस्तावं साक्षात्कर्तुं समुत्सुक विद्यते। मतदानकेन्द्रसमितीनाम्
अध्यक्षान् असौ अवादीत् यत् कांग्रेसदलं संसत्कार्ये बाधामुत्पादयति। प्रधानमन्त्रिणा
पूर्वोत्तरराज्यानां विकासे महत्वाधायि-पादक्षेपाः समुत्थापिताः, शान्तिसन्धारणायापि अमुना
विशेषोपायाः विहिताः।

संस्कृति मन्त्री

संस्कृतिमन्त्रिणा महेशशर्म-महोदयेन श्वः प्रभृति आरभमाणं पंचदिवसात्मकं गुजरातस्य
माधवपुरमेलकम् अद्वितीयम् उद्घोषितम्। नवदिल्यामद्य वार्ताहरसम्मेलने अमुना मेलकस्य
ऐतिहासिकं महत्वं प्रतिपादितम्।

मन की बात

प्रधानमन्त्री नरेन्द्रमोदी श्व: एकादशवादने आकाशवाण्याः: मन की बात कार्यक्रमेण
देशविदेशेषु स्व-विचारान् प्रस्तोष्यति। द्विचत्वारिंशत्तमा-श्रृंखलेयं आकाशवाण्याः दूरदर्शनस्य च
सर्वासु वाहिनीषु प्रसारयिष्यते।

राजयक्ष्मादिवसः
अद्य राजयक्ष्मादिवसो आमान्यते। प्रतिवर्षं मार्च-चतुर्विंशत्यां दिवसोऽयं संक्रमणयुक्त-
वैश्विकरोगं प्रति जनचेतना प्रसारणार्थं रूजो निदानार्थं च आमान्यते। एतत् द्विवर्षीयविषयः-
क्षयरोगमुक्तये अंवेषणीयो नेता वर्तते।

निरव-मोदी

पंजाब-नैशनल-बैंक-प्रवंचनाप्रकरणे दोषिण: नीरवमोदिन: पंचविंशतिकोटिमूल्यात्मक-
सम्पत्ति: प्रवर्तननिदेशालयेन जडीकृता। यस्मिन्‌ महार्घाभूषणानि, हीरकांगुलीयकानि, घटिका:,
सज्जाचित्राणि च सम्मिलितानि सन्ति। सहसान्वीक्षणमिदं बृहस्पतिवारतः अद्यपर्यन्तं प्रचलत्।

श्रीलंका-पोतः
भारतेन समुद्रे-सुरक्षा-प्रयाणपरो द्वितीय: अत्याधुनिक: जलपोत: श्रीलंकादेशाय
पंचविंशति-दिवसपूर्वमेव समर्पितः। जलपोतोऽयं गोवा-शिपयाई-समवायेन विनिर्मितोऽस्ति।
एषः सामुद्विक-सुरक्षा-प्रयाण-जलपोतः श्रीलंकीयः नौसेनायां सम्मेलितोऽस्ति। अस्माकं
वार्ताहरेण संसूचितं यत्‌ पादक्षेपोऽयं भारत-श्रीलंकयोर्मध्ये महत्वपूर्णं रक्षासहयोगस्य परिणामो
वर्तते।

                                                                ॥ इति वार्ताः ॥
