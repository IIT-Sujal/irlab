संस्कृतवार्ताः
दिनांक:- 07-03-2018
सायम्‌ - 06:10

मुख्यवार्ता:

* प्रधानमंत्री नरेन्द्रमोदी केषुचित् राज्येषु मूर्ति-भंजनं कट्वालोचयत्। तेन
अस्मिन् विषये गृहमंत्री राजनाथ-सिंहोऽपि सम्भाषितः।

* विपक्षि-सांसदानां कोलाहल-कारणात् संसद् अद्यापि स्थगिता। विपक्षस्य
कोलाहलेन लोकसभा प्रथमं द्वादश-वादन-पर्यन्तं राज्यसभा च द्वि-वादन-
पर्यन्तं स्थगिते। अत्रान्तरे त्रि-दिनेभ्यः लोकसभायाः स्थगनमालक्ष्य अध्यक्षा
सुमित्रा महाजन: अद्य सदने दलानां नेतृणाम् उपवेशनम् आयोजितवती।

* उच्चतम-न्यायालयः अवद्य केन्द्रीय-माध्यमिक-शिक्षा-परिषदम् आदिष्टवान् यत्
ऐषमः राष्ट्रियार्हता-प्रवेश-परीक्षायाः कृते आधारसंख्या अनिवार्या न भवेत्।

प्रधानमंत्री

प्रधानमंत्री नरेन्द्रमोदी केषुचित् राज्येषु मूर्ति-भंजनं कट्वालोचयत्। तेन
अस्मिन् विषये गृहमंत्री राजनाथ-सिंहोऽपि सम्भाषितः:। सन्दर्भेऽस्मिन् गृहमंत्रालयेन
राज्यानि परामर्शितानि सन्ति।

ससद

विपक्षि-सासदानां कोलाहल-कारणात्‌ संसद्‌ अद्यापि स्थगिता। विपक्षस्य
कोलाहलेन लोकसभा प्रथमं द्वादश-वादन-पर्यन्तं राज्यसभा च द्वि-वादन-पर्यन्तं
स्थगिते। लोकसभायाः उपवेशनस्य प्रारम्भे एव कांग्रेस ए. आई. ए. डी.एम. के,
तेलगु देशम्, तृणमूनल-कांग्रेस-दलानां सदस्याः सदनस्य मध्ये आगत्वास्व-स्व-
याचनानां समर्थने घोषं कृतवन्तः। कोलाहल-कारणात्‌ अध्यक्षा सुमित्रा-महाजनः
उपवेशनं श्व: यावत् स्थगितवती।

राज्यसभायां सभापतिः एम. वेंकैयानायडुः अवादीत् यत् बैंक-वंचना-प्रकरणेषु
सर्वकारः चर्चार्थं प्रस्तुतोऽस्ति। सदनस्य श्वः यावत् स्थगनात् प्राक् श्रीनायडु
केषुचित् राज्येषु लोकप्रिय-नेतृणां मूर्ति-विध्वंस-विषये चिन्तां प्रकटितवान्।
अत्रान्तरे संसदीय-कार्य-मंत्री अनंतकुमार: संसद: बहि: बैंकिग-अनियमितता-
विषयेषु संसदि चर्चार्थ विपक्षस्य आहवानं कृतवान्।

अत्रान्तरे त्रि-दिनेभ्यः लोकसभायाः स्थगनमालक्ष्य अध्यक्षा सुमित्रा महाजन:
अद्य सदने दलानां नेतृणाम्‌ उपवेशनम्‌ आयोजितवती। सदनस्य संचालने पुनः पुनः
बाधामालक्ष्य तथा चिन्ता प्रकटिता, आशा कृता च दिन-द्वये त्रये वा सदनं
सामान्यरूपेण चलिष्यति।

सुप्रीम

उच्चतम-न्यायालयः अद्य केन्द्रीय-माध्यमिक-शिक्षा-परिषदम्‌ आदिष्टवान्‌ यत्‌
ऐषम: राष्ट्रियाहता-प्रवेश-परीक्षाया: कृते आधारसंख्या अनिवार्या न भवेत्। प्रधान-
न्यायाधीशस्य अध्यक्षता-युतेन-संविधान-पीठेन परिषद आदिष्टा यत् एषा सूचना
परिषदः अन्तर्जाले प्रदर्शनीया।

कर्नाटक

कर्नाटकस्य लोकायुक्त: न्यायाधीशः विश्वनाथशेट्टी अद्य बेंगलूरू-स्थिते स्व-
कार्यालये आगन्तुकेन तेजराजशर्मणा छुरिकया विद्घः। शर्मा आरक्षिभिः धृतोऽस्ति।
चिकित्सालये लोकायुक्तं इष्ट्वा मुख्यमंत्री अकथयत् यत् तस्य स्थितिः आपदः
बहिः वर्तते।

पी.एन.बी.

पंजाब-नेशनल-बैंक-इत्यस्य प्रबधनिदेशकः मुख्य-कार्यकारी-अधिकारी च
सुनील-मेहता अद्य मुम्बय्यां गम्भीर-बंचना-प्रकरणान्वीक्षण-कार्यालये वक्तव्य-
प्रदानार्थं समुपस्थितः। एक्सिसबैंकस्य, आई.सी.आई.सी.आई बैंकस्य अधिकारिणः
अपि ह्य: बंचना-प्रकरणे तस्मिन्‌ कार्यालये समुपस्थिताः आसन्‌।

जैव-ईधन

पैट्रोलियम-प्राकृतिक-गैस-मंत्री धर्मेन्द्रप्रधानः अवादीत् यत् तस्य मंत्रालयः
शीघ्रमेव नवीन-जैवेन्धन-नीतिं प्रस्तोष्यति। असौ अद्य नवदिल्ल्यां परिष्कृत
जैवेन्धनविषये भारत-युरोपीय-संघयोः द्वि-दिवसीय-सम्मेलनम् उद्घाटयत्।
गडकरी
मार्ग-परिवहन-राजमार्ग-मंत्री नितीनगडकरी पैट्रोलियममंत्री धर्मेन्द्रप्रधानश्च
अद्य नवदिल्ल्यां राष्टरीय-राजमार्गेषु सहायतायाः कृते अहोरात्र साहाय्य-दूरवाणी-
संख्यां एकम्‌-शून्यं-त्रिणि-त्रिणि इत्यस्य सुखद-यात्रा-जंगम-दूरवाणी-एप-इत्यस्य च
शुभारंभ: कृतवन्तौ। एताभ्यां मार्गदुर्धटनापीडितानाम्‌ अथ राजमार्ग-संवद-सूचनासु
यात्रीणां सहायता भविष्यति।
                                                 || इति वार्ता: ।।
