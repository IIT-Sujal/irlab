दिनाकः 14-03-2018

सायं - 06:10
मुख्यवार्ताः

बिहारे अररिया लोकसभा उपनिर्वाचने आसन आर.जे.डी. दलेन
विजितम्‌।

संसद अद्यापि बाधिता। लोकसभायां विपक्षीणां कोलाहलेषु वित्त-
विनियोग-विधेयकौ ध्वनिमतेन अभ्युपगतौ।

अपि च,
* विश्वप्रसिद्धः भोतिकशास्त्रज्ञः स्टीफन्होक्किङ्स् केम्ब्रिइ्जस्थे
स्वभवने दिवंगतः। ।

बिहारे अररिया-लोकसभा उपनिर्वाचने आआसनं आर.जे.डी. दलेन
विजितम। दलप्रत्याशिना सरफराज आलमेन भाजपेतिदलस्य प्रत्याशी
सप्तपंचाशत्-सहस्रमतेषु पराजितः। भभुआ विधानसभा आसनं तु भाजपेति
दलेन विजितम्। तत्रैव उत्तर प्रदेशेऽपि, फूलपरलोकसभा उपनिर्वाचने
समाजवादी-पार्टीति-दलेन विजयोऽधिगतः, गोरखपुर लोकसभा-सने
मतगणना प्रचलति।

विभिन्नविषयान्‌ अधिकृत्य विपक्षिदलानां कोलाहलकारणात्‌
लोकसभायाः कार्यजातम् अद्यापि स्थगितम्। राज्यसभायाः कार्यजातमपि
द्विवादनं यावत् निरूद्धम्। लोकसभायां कांग्रेस-टीडीपी-वाइएसआर-कांग्रेस-
सदस्याः आन्धप्रदेशाय विशेष-स्थानमभियाचन्ते स्म । ए.आई.ए.डी.एम.के.
सदस्यास्तु कावेरी-प्रबन्धन-मण्डल-स्थापन अभियाचन्ते स्म ।
संसदीयकार्यमन्त्रिणा अनन्तकुमारेण प्रश्नकालानन्तरम्‌ वित्त-विनियोग-
विधेयकयोः विचार-विमर्शः अध्यर्थितः। तेनोक्तं यत्‌ प्रशासनं कस्मिन्नपि
विषये चर्चार्थं प्रस्तुतमस्ति। प्रथमस्थगनानन्तरं लोकसभायां वित्त-
विनियोग-विधेयकौ कोलाहलेषु एव चर्चां विना ध्वनिमतेन अभ्युपगतौ।
तदनु अध्यक्षया सदनं श्वः यावत् स्थगितम्।

संसद्

संसदः स्थायि-समित्या महिला-न्यायाधीशानां संख्यां संवर्ध्य पंचाशत्
प्रतिशतं कर्तु संस्तुतम्। समिति-प्रमुखेण भूपेन्द्रयादवेण अद्य संसदि
समित्याः संस्तुततिः प्रस्तुता।

गृहमन्त्रिणा राजनाथसिहेन संगणकीयापराधोन्मूलनाय विभिन्नदेशानाम्‌
आरक्षिणः सुरक्षासंस्थानानि च सम्मिल्य कार्याचरणाय समाहूतानि। असौ
नवदिल्यामद्य आरक्षि-प्रमुखाणाम् अन्तर्राष्ट्रिय-संघस्य एशिया-
प्रशान्तक्षेत्रीयसम्मेलनमुदघाटयत्।

सौरोर्जा

पर्यावरणमन्त्री डा. हर्षवर्धनः ब्रूते यत् प्रशासनं पंचसप्तत्युत्तरैकशतं
गिगावॉट स्वच्छोर्जायाः प्रधानमन्त्रिणः लक्ष्यं द्वाविंशत्युत्तर-द्विसहस्र-वर्ष
यावत् प्रपूरयितुं कृतसंकल्पमस्ति। तेन प्रोक्तं यत् शतं गिगावाट ऊर्जा तु
सौरोर्जातः प्रपूरणस्य लक्ष्यं निर्धारितमासीत्। सम्प्रति अस्य
विंशतिप्रतिशतम् अधिगतमस्ति। नवदिल्यां मन्त्रिणा एतत् सूचितम्।

राष्ट्रपति:

राष्ट्रपतिः रामनाथकोविन्दः अद्य मॉरिशसत: मेडागास्करस्य
एन्टानानारिवो-नगरं सम्प्राप्तवान्। असौ विमानपत्तने तत्रत्यो
प्रधानमन्त्रिणा ओलिवर महाफली सोलोनन्द्रासनेन स्वागतीकृतः। कस्यापि
भारतीयराष्ट्रपतेः एतद्देशस्य प्रथमेयं यात्रा विद्यते।

समग्र-मूल्यसूचकांकाधारिता मुद्रास्फीतिः फरवरीमासे सप्तमासेषु
न्यूनतमस्तरे आसीत्। गतमासे सा द्वि-दशमलव चत्वारि-अष्ट-प्रतिशतम्
आसीत्। जनवरीमासे मुद्रास्फीतिः द्वि-दशमलव अष्ट-चत्वारि प्रतिशतम्
अपि च गवतर्षस्य फरवरीमासे पंचदशमलव पंच-एक प्रतिशतमासीत्।

 

अफगानिस्तानम्

अफगानिस्ताने फराहनगरे एकस्मिन् सुरक्षा-स्थले आतंक्याक्रमणे
न्यूनातिन्यूनाः दश आरक्षिणो मृताः। फराह-प्रांतीय-परिषद: सदस्यः
अवादीत् यत् मृतकेषु चत्वारो चर-सेवायाः षट् च आरक्षिणः आसन्।


                                                        || इति वार्ताः ॥।
