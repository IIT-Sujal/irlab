दिनांकः 05-05-2018
सायं - 06:10

मुख्य-वार्ताः

* प्रधानमन्त्रिणा नरेन्द्रमोदिना विगतसप्ततिवर्षेषु कृषकाणां
हत्योत्तरदायित्वं कांग्रेसदले समाक्षिप्तम्‌।

° जम्मूकश्मीरे श्रीनगरस्य छत्ताबले अद्य सुरक्षाबलैः संघर्षे
आतकवादित्रयं व्यापादितम्‌।

* गृहमन्त्रालयेनाद्‌य  उत्तराखण्ड-पश्चिमबंगाल-बिहारं च॒ समेत्य
पूर्वोत्तरक्षेत्रेषु अतिवृष्टेः झंझावातस्य सञ्चेतना प्रसारिताऽस्ति।

* उपराष्ट्रपतिः एम् वेंकैयानायडु:  अद्य देशत्रय-यात्रायै प्रस्थितवान्।

 
प्रधानमन्त्री

प्रधानमन्त्रिणा नरेन्द्रमोदिना विगतसप्ततिवर्षषु कृषकाणां
हत्योत्तरदायित्वं  कांग्रेसदले समाक्षिप्तम्‌। कर्णाटकस्य तुमकुरूस्थले
जनसभां सम्बोधयन्‌ श्रीमोदी प्रोक्तवान्‌ यत्‌ इन्दिरागान्धीकालतः एव
दलमेतत् निर्वाचने जयमधिगन्तुं कृषकान्‌ छलबलेन मोहयति। तेन प्रोक्तं
यत् निर्धनमातापुत्रोऽहं कथंकारकं प्रधानमन्त्री पदमलंकरोमि, दलमेतत्
सत्यमिद स्वीकर्तुं नेच्छति।  श्रीमोदी  मे प्रथमदिनांकतः राज्ये प्रचाराभियानं
करोति।

 

 

संघर्ष:

जम्मूकश्मीरे श्रीनगरस्य छत्ताबले अद्य सुरक्षाबलैः संघर्षे
आतंकवादित्रयं व्यापादितम्। तत्रत्यो आरक्षिमहानिदेशकानुसारं क्षेत्रे
आतंकवादिनां सूचना प्राप्त्यनन्तरम् अन्वेषणाभियाने संघर्षः प्रारब्धः।
संघर्षः सम्प्रति समाप्तिं गतः।

 


गृहमन्त्रालयेनाद्य उत्तराखण्ड-पश्चिमबंगाल-बिहारं च समेत्य
पूर्वोत्तरक्षेत्रषु अतिवृष्टेः झंझावातस्य सञ्चेतना प्रसारिताऽस्ति।

 

मन्त्रालयप्रवक्त्रा जम्मूकश्मीर-हिमाचलप्रदेश- उत्तरप्रदेश-पञ्जाबेषु चापि
एषा एव स्थितिः अनुमानिता। केरल-असम-मेघालय-त्रिपुराराज्येषु अतिवृष्टे:
अनुमानो विद्यते। राजस्थानेऽपि पुनरेकवारं स्थितिः गभीरा भवितुमर्हति।
तत्रैव उत्तरप्रदेशे झञ्झावातप्रभावितजनदानां राजस्वोर्जाविभागयोः
कर्मचारिणाम् अवकाशः निरस्तीकृतः यतोहि ऋतुविभागेन राज्ये अष्ट-
चत्वारिंशवहोरासु झज्झावातस्यातिवृष्टेश्च सञ्चेतना प्रकाशिताऽस्ति।

उपराष्ट्रपति:

उपराष्ट्रपति: एम्‌ वेंकैयानायड्: अद्य देशत्रय-यात्रायै प्रस्थितवान्।
यात्रायाः प्रथमचरणे श्रीनायडु: श्वो ग्वाटेमालादेशं सम्प्राप्स्यति।
उपराष्ट्रपतिः जनजातीयप्रकरण-सम्बद्वराज्यमन्त्री जसवन्तसिन सुमनभाई
भाभोर-चतुर्सासदैः, वरिष्ठाधिकारिणां उच्चस्तरीयशिष्टमण्डलैश्च सहकृतो
वर्तते। विदेशमन्त्रालयेन विज्ञापितं यत् भारतं लैटिन-अमेरिकीयदेशैः
सम्बन्धं महत्त्वमादत्ते। उपराष्ट्रपतेः यात्रेयं सन्दर्भमिमालक्ष्यैव प्रवर्तते।

 

राष्ट्रपति:
राष्ट्रपतिः रामनाथकोविन्दः शिक्षोद्देश्यं राष्ट्रोन्नतित्वेन प्रावोचत्।
असौ  अद्य मद्रास-विश्वविद्यालयस्य हीरकजयन्त्वसरे छात्रान्‌ सम्बोधयति
स्म। विश्वविद्यालयोऽयम् अमुना सर्वेषां विश्वविद्यालयानां जननीरुपेण
कथितः। यतोहि विश्वविद्यालयेनानेन देशाय षद्राष्ट्रपतयो, नैके प्रतिष्ठित-
वरिष्ठाधिकाणिश्च प्रदत्ताः। पदकप्राप्तछात्राः अमुना आशीर्वचोभिः
सम्प्रेरिताः।

 

 

 

सुषमा स्वराज:

प्रवासि-भारतीय-दिवसोपलक्ष्ये विदेशमन्त्रिणा सुषमा-स्वराजेनादय
नवदिल्याम्‌ आपत्काले भारतीयनागरिकाणां साहास्य-प्रदातृणां संघटनानां
विशिष्ट-चर्चा-सम्मेलनस्य आध्यक्षं निर्व्यूढा। अवसरेऽस्मिन्
श्रमतिस्वराजेन एतेषां संघटनानां प्रमुखोदेश्यं केवलम्‌ आपत्त्रस्त-
भारतीयानां रक्षा प्रतिपादिता। तया प्रोक्त यत् प्रवर्तमानप्रशासनमपि
भारतीयसमूह-सुरक्षायै समुचितकार्यमाचरति।

 
गडकरी
केन्द्रीय-मार्ग-परिवहनमन्त्री नितिनगडकरी अद्य हैदराबादे चतुः
परियोजनानाम् आधारशिला स्थापयिष्यति। केन्द्रेण परियोजनासु
पञ्चदशतंकोटिराशिः व्ययीकृतः। वार्ताहरः सूचयति यत् परियोजनाभिः
राज्ये यातायातसौविध्यं भविता।
                                                                  इति वार्ताः ।
