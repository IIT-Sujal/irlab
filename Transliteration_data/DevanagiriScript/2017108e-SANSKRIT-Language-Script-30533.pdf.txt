
दिनांकः 08-10-2017
सायं - 06:10

मुख्यवार्ताः

० प्रधानमन्त्री श्रीनरेन्द्रमोदी भरूचे नर्मदा-सेतोः आधारशिलां
स्थापितवान्‌ ।

० प्रधानमंत्री नरेन्द्रमोदी अद्य गुजरातस्य वडनगरे नवीन-
चिकित्सालयस्य, मेडिकल-महाविद्यालयस्य च उद्घाटनम् अकरोत्।

० भारतीय-वायुसेना अद्य पञ्चाशीतेः जन्मदिवसस्य आयोजनं
सोत्साहेन आमन्यते।

मोदी-नर्मदा

प्रधानमन्त्री श्रीनरेन्द्रमोदी भरूचे नर्मदानद्यां भाडभूत-सेतोः आधारशिलां
स्थापितवान्। एतदतिरिच्य अंत्योदय-एक्सप्रेस-रेलयानस्य प्रारम्भः अकरोत्।
अंत्योदय-रेलयानम् उधनातः बिहारस्य जयनगरपर्यन्तं वर्तते।

प्रधानमंत्री-गुजरातः

प्रधानमंत्री नरेन्द्रमोदी अद्य गुजरातस्य वडनगरे पञ्चकोटि-मूल्य-निर्मित-
चिकित्सालयस्य मेडिकल-महाविद्यालयस्य उद्घाटनं अकरोत्। गुजरात-
यात्रायाः द्वितीये दिवसे प्रधानमंत्रीवर्यः वडनगरे जन्मस्थले अगच्छत्‌ ।
पूर्णटीकाकरणस्य लक्ष्यं शीघ्रतया प्रापनार्थ सघन-मिशन-इंद्रधनुषस्य
प्रारम्भः अकरोत्। श्रीमोदीवर्यः सामुदायिक-स्वास्थ्य-कार्याणां
स्वास्थ्यकर्मिजनान् प्रति ई-टेबलेट-इत्यस्य वितरणं कृत्वा चलदूरवाण्याः
नवीन-प्रौद्योगिकी-इमटेको-इत्यस्य प्रारम्भः अकरोत्। चतुर्दशाधिक-
द्विसहस्रवर्षस्यानन्तरं श्रीमोदी इदानीं स्व-पैतृक-स्थले अगच्छत्। श्रीमोदी
अद्य पैतृकस्थले मार्ग-अमणम् अपि अकरोत्।

भारतीय-वायु-सेना-दिवस:

भारतीय-वायुसेना अद्य पञ्चाशीतिः दिवसम् आमन्यते। वायुसेनायाः
स्थापना द्वित्रिशत्-नवशताधिक-वर्षतमे अद्यैव अभवत्। अस्माकं
वार्ताहरानुसारेण आस्मिन् अवसरे मुख्यकार्यक्रमस्य आयोजनं हिंडन-
वायुसैन्य-पत्तने अभवत् । अस्मिन् अवसरे राष्ट्रपति: प्रधानमंत्रीवर्य:
वायुसेनायै शुभेच्छां व्याहृतवन्तौ। श्रीरामनाथ-कोविंद् ट्वीट-सन्देशे अवादीत्
सः भारतस्य रणबांकुर-वायुसैन्यजनानां प्रतिबद्धतायाः कृते, निष्ठायाः
कृते, वीरतायाः कृते च नमनं करोति। श्रीमोदी ट्वीट्-सन्देशे अवादीत् यत्
वायुसैन्यजनानां द्रदृसंकल्पस्य कारणेन बुद्धिमत्तायाः बले भारतीय-नभः
सुरक्षितोऽस्ति।

राष्ट्रपति: केरल:

राष्ट्रपतिना राम-नाथ-कोविन्देन अद्य केरलराज्ये शतकोटिरूप्यकस्य
माता-अमृतानन्दमयी-मठ-परियोजना- जीवअमृतम् इत्यस्य कोल्लामजनपदे
समुद्घाटनं विहितम्। अनया परियोजना देशस्य पञ्चसहस्रग्रामीणाः
स्वच्छ-पेयजलेन लाभान्विताः भविष्यन्ति। माता- अमृतानन्दमयी मठस्य
अध्यक्षेण स्वामी-अमृतस्वरूपानंद-पुरिणा प्रोक्तं यत् राष्ट्रपतेः राज्ये
समागमनेन अम्माद्वारा समेऽपि देशे सञ्चालित-धर्मार्थगतिविधिषु साहाय्यं
प्राप्स्यति।

जनरक्षा यात्रा
भारतीय-जनता-पार्टीतिदलाध्यक्षस्य अमितशाहस्य नेतृत्वे अद्य नवदिल्ल्यां
जन-रक्षा-यात्रा प्रारब्धा। यात्रेयं सीपीआई दलं विरूद्धय समारब्धा ।
ध्यानास्पदं वर्तते यत् केरलराज्ये भारतीयजनतापार्टीतिदलस्य कार्यकर्तृणां
तत्रत्यो मुख्यमन्त्रिणः क्षेत्रे एव हत्या सञ्जाता।

प्रधान: भारते-कार्यालय:

शिलातैलमन्त्री धर्मेन्द्रप्रधानः 'सउदी अरमकोस' इति नान्मः
तैलसमयावस्याध्यक्षः अमीन-एच-अल-नसीरश्च अस्य समवायस्य
भारतीयकार्यालयः गुरूग्रामनगरे अद्य समुद्घाटितौ। अत्रावसरे
सम्भाषमाणेन श्रीप्रधानेन भणितं यत् भारतं सउदी-तैल, महानसीयवाती
इत्यनयोः कृते महत्व्यावसायिकरूपत्वेन वर्तते। समवायस्य भारते
व्यवस्थापनेन देशद्वयोर्मध्ये व्यावसायिक-सम्बधः सुदृढो भविष्यति।

अंडमान-निकोबार:

अडमान-निकोबारस्य च कमान:  अद्य सप्तदश- स्थापनादिवसस्य
आयोजनं सोत्साहेन कुरूतः । एषः सेनायाः त्रयाणाम् अंगानां संयुक्त-
अन्वीक्षणाभियान-कमान: वर्तते। अस्य कमानस्य स्थापनाम् अंडमान-
निकोबार-क्षेत्रे भारतीय-हित-सुरक्षार्थं अभवत्। अस्मिन् अवसरे कमांडर-इन-
चीफ-वाइस-एडमिरल-बिमलवर्मा उत्कर्षे अद्य प्रगमनस्य निरीक्षणम्
अकरोत्‌।

श्रीलंका

श्रीलंकाया: सैन्यबलानि गतरात्रौ दश- भारतीय-धीवराणां नौका- सहितेन
बन्धनं कृतानि। श्रीलंकाया: कोविलान-केन्द्रस्य उत्तरे दश-सामुद्रिक-मील-
दूरे बन्धनं अभवन्। धीवराः जाफनायां सहायक-मत्स्यपालन-निदेशकस्य
अधीने वर्तन्ते।

झज्झावात:

अमरिकायां सामुद्रिक-झंझावात: नेट इति लूसियानायां मिसिसिपी-
इत्यस्य तटीय-स्थापनानाम्‌ अनन्तरं बिलोक्सीं सम्प्राप्तवान् । नेट-
कारणात्‌ तटीय-प्रांतेषु तीव्र-वायु: प्रचलति। झज्झावात-कारणात्‌ अनेकेषु
स्थलेषु जलाप्लावस्य चेतावना वर्तते। झञ्झावाते न्यूनता भविष्यति
इत्यपि अनुमानं वर्तते। राष्ट्रपतिः डोनाल्ड-ट्रम्पः मिसिसिष्यां लूसियानायां
च आपातस्थित्याः घोषणाम् अकरोत्। मिसिसिप्याः गवर्नरवर्यः जनान्
प्रति अवादीत्‌ यत्‌ ते सुरक्षित-स्थानेषु गच्छेयुः।

                                                | इति वार्ताः ।।
