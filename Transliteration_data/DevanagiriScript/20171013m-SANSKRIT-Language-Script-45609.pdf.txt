दिनांकः 13-10-2017
प्रातः 06.55

अनुवादकः प्रवाचकश्च - निरञ्जन-कुमार-'निर्मलः'
सहायकः - महेशः
इयम् आकाशवाणी
सम्प्रति वार्ताः श्रूयन्ताम्
प्रवाचकः - निरञ्जन-कुमार-'निर्मलः'
मुख्यवार्ताः

* हिमाचलप्रदेशे नवम्बरमासस्य नवमे दिवसे एकस्मिन्नेव चरणे मतदानं
समायोजयिष्यते। गुजरातविधानसभा-निर्वाचनार्थं नैर्वाचनिक-कालक्रमः
अनन्तरं उद्घोषयिष्यते।

 विश्वबैंकेन प्रोक्तं यत् प्रधानमन्त्रिणा नरेन्द्रमोदिना विहिताः परिष्काराः
उल्लेखनीयाः सन्ति अथ च मध्यम-दीर्घावधिक-विकासे अस्य प्रभावः
दृष्टिपथम् आयासयति।

 

इसरायदेशं प्रति भेदभावं विरूध्य यूनेस्को-संघटनस्य सदस्यतां
परित्यक्तुम्‌ अमेरिका-इसरायदेशाभ्याम् उद्घोषितम्।

हिमाचल प्रदेश निर्वाचनम्‌

हिमाचलप्रदेशे नवम्बरमासस्य नवमे दिवसे एकस्मिन्नेव चरणे
मतदानं समायोजयिष्यते। गतसायं नवदिल्ल्यां नैर्वाचनिक-कालक्रमम्‌
उद्घोषयता मुख्यनिर्वाचना-युक्तेन ए.के.ज्योतिना प्रोक्तं यत्‌ विधानसभा-
निर्वाचनार्थम् अस्य मासस्य षोडशे दिवसे अधिसूचना प्रसारयिष्यते अथ च
नामांकनपत्र-प्रपूरणार्थम्‌ अन्तिमतिथिः अस्य मासस्य त्रयोविंश-दिवसो
भविष्यति।

अस्य मासस्य षड्विंश-दिवस: नामांकनपत्र परावर्तनार्थम् अन्तिम
दिवसत्वेन भविष्यति। तेनोदीरितं यत् मतगणना दिसम्बरमासस्य
अष्टादशे दिने सम्पादयिष्यते। निर्वाचनायुक्तेन प्रोक्तं यत् नैर्वाचनिक-
आदर्शाचार-संहिता हिमाचलप्रदेशे तत्काल-प्रभावेण प्रवर्तिताऽस्ति।
अष्टषष्टि-सदस्यान्विता-विधानसभानिर्वाचनार्थम् आहत्य एकविंशत्यधिक-
पञ्चशतोतर-सप्तसहस्र-मतदानकेन्द्राणि स्थापयिष्यन्ते। सञ्चारमाध्यमीय-
प्रश्नमेकम्‌ उत्तरता मुख्यनिर्वाचनायुक्तेन प्रोक्तं यत् गुजरात-
विधानसभानिर्वाचनार्थमपि नैर्वाचनिक-कालक्रमः शीघ्रमेव उद्टघोषयिष्यते।

महाराष्ट्म्‌-स्थानीयनिकायनिर्वाचनम्‌

 
महाराष्ट्रनिर्वीचनायोगेन उद्घोषितम् यत् मुम्बई-पुणे-कोलापुर-
नागपुर-नगरनिगम-उपनिर्वाचनेषु भाजपादलेन विजयोऽधिगतः। अत्रान्तरे
नान्देर-वाघाला नगरनिगम-निर्वाचनेषु कांग्रेसदलेन प्रशस्तो
विजयोऽधिगतः।


राष्ट्रपतिना रामनाथकोविन्देन नागरिकेषु विश्वसाभिव्यक्ते:
आवश्यकता सबलं प्रतिपादिता। पारगमपत्रप्रवर्तन-सदृशेषु शासकीयकार्येषु
लेख्यपत्राणां स्व-सत्यापन-विषयकम् उदाहरणं तेन प्रस्तुतम्। राज्यपालानां
द्विदिवसीय-सम्मेलने राज्येष्वपि विषयेऽस्मिन् कार्याचरणस्य आवश्यकता
राष्ट्रपतिना सबलं व्याहृता।

विश्वबैंकम-भारतम्‌

विश्वबैंकस्य प्रमुखेण जिम-योंग-किमेन प्रोक्तं यत् प्रधानमन्त्रिणा
नरेन्द्रमोदिना विहिता: परिष्काराः उल्लेखनीयाः सन्ति अथ च मध्यम-
दीर्घावधिक-विकासे अस्य प्रभावः दृष्टिपथम् आयास्यति। गतदिने
वाशिंगटननगरे विश्वबैंकस्य वार्षिकोपवेशने स्वीय-प्रतिवेदने तेन एतत्
प्रतिपादितम्। तेन इदमपि व्याहृतं यत्‌ विकासे मान्द्यम्‌

अल्पकाविकमस्ति।

यूनेस्को

इसरायदेशं प्रति भेदभावं विरूध्य यूनेस्को संघटनस्य सदस्यता
परित्यक्तुं अमेरिका-इसरायल-देशाभ्याम्‌ उद्घोषितम्‌ ।

नियन्त्रण रेखा-मृत्यु:
जम्मू-कश्मीरे पूंछ-जनपदे नियन्त्रणरेखा निकषा गतदिने
पाकिस्तानपक्षतः विहितेन गोलिकावर्षणेन एकं सैन्य भटं समेत्य जनद्वयं
वीरगतिं प्राप्तम्‌। अस्यां घटनायां षड्-सैन्यभटा: आहता: संवृत्ता:।

सीतारमणः-

प्रतिरक्षामन्त्री निर्मला-सीतारमणः अण्डमाननिकोबार-द्वीपसमूहे
सामरिक-दृष्ट्या महत्वपूर्ण सैन्यत्रय-केन्द्रे दीपावली-पर्व परिपालयिष्यति।
आधिकारिक-स्रोतोभिः सूचितं यत्‌ निर्मला-सीमारमणः अण्डमान-स्थते
अस्य मासस्य अष्टादशे दिवसे सम्प्राप्स्यति। स्वीय-यात्रावधौ मन्त्रिणा
सैन्यकेन्द्रस्य सज्जता अपि समीक्षिष्यते।

                                               || इति वार्ताः ॥।
