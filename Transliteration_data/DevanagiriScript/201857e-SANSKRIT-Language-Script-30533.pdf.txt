
दिनांकः 07-05-2018
साय - 06:10

मुख्य-वार्ता:

* प्रधानमन्त्रिणा नरेन्द्रमोदिना उक्तं यत्‌ भारतस्य विकासाय
प्रौद्योगिकी-नवाचार-कौशलोन्नयनानि आधारभूतानि सन्ति।

* उच्चतम-न्यायालयेन अद्य कठआ-नसामूहिक-दुष्कर्म-हत्या
प्रकरणस्य वादश्रवणं पंजाब राज्यस्य पठानकोटे
स्थानान्तरितम्‌।

* उच्चतम~न्यायालये भारतस्य प्रधान-न्यायाधीशं दीपक मिश्र
विरूद्धय महाभियोग-प्रस्तावस्य निरसनं समाहवयती याचिका
प्रस्तुता अस्ति।

प्रधानमन्त्री

प्रधानमन्त्रिणा नरेन्द्रमोदिना उक्तं यत् भारतस्य विकासाय
प्रौद्योगिकी-नवाचार-कौशलोन्नयनानि आधार-भूतानि सन्ति। तदीय-
प्रशासनं यूनां समृद्धये अनूकूल-वातावरण-प्रदानार्थं वचनबद्धं वर्तते।
नरेन्द्रमोदी ऐप माध्यमेन कर्णाटके भारतीय-जनता-पार्टी दलस्य युवा-
मोर्चा-कार्यकर्तृन् सम्बोधयन् श्रीमोदी उक्तवान् यत् केन्द्रेण निजी-क्षेत्रस्य
आधारभूत-सौविध्यानां विकासे च बलं प्रदीयते, येन युवान: लाभान्विता
भविष्यन्ति।
कर्नाटक-निर्वाचनम

कर्णाटके भारतीय-जनता-पार्टी-दलस्य राष्ट्रिय-अध्यक्षेण अमित-
शाहेन गडग-जनपदस्य नरगुण्डे प्रचारं विहितम्। जनसभां सम्बोधयन्
तेनोदीरितं यत् तस्य दलेन विजयो लभ्यते चेत् येदियुरप्पा-प्रशासनेन
कृषक-कल्याणे ध्यानं दास्यते। अत्रान्तरे कांग्रेसाध्यक्षः राहुल-गान्धी अद्य
कोलार-जनपदे प्रचारं करोति। तेन केन्द्रं पृष्टं यत् सम्पूर्ण देशे किमर्थं
कृषकाणाम्‌ ऋणं न मोचितम्‌।
उच्चतम-न्यायालय-कठ्आ

उच्चतम-न्यायालयेन अद्य कठुआ-सामूहिक-दुष्कर्म-हत्या प्रकरणस्य
अवरोधनम् अपाकृतम्। न्यायालयेन अस्य वादश्रवणं पंजाब राज्यस्य
पठानकोटे स्थानान्तरितम्। प्रधानन्यायाधीशस्य दीपकमिश्रस्य अध्यक्षता-
युतेन-पीठेन प्रोक्तं यत्‌ वादश्रवणं प्रतिदिनं भविष्यति, येन त्वरित-निर्णय:
संभवेत्।
उच्चतम-न्यायालयः

उच्चतम-न्यायालये भारतस्य प्रधान-न्यायाधीशं दीपक मिश्र
विरूद्धय महाभियोग-प्रस्तावस्य निरसनं समाहवयती याचिका प्रस्तुता
अस्ति। राज्यसभा-सभापतेः एम.वैंकेया-नायडोः निर्णयं विरूद्धय कांग्रेस
दलस्य सांसदौ अद्य एतां प्रस्तुतवन्तौ। कांग्रेस-नेत्रा अथ वरिष्ठाधिवक्त्रा
कपिल-सिब्बलेन न्यायमूर्तेः चेलमेश्वरस्य अध्यक्षतायुत-पीठ-समक्षे
याचिका-श्रवणस्य आग्रहः कृतः।
उच्चतम-न्यायालयः -यूपी

उच्चतम-न्यायालयेन उत्तरप्रदेश विधौ तत् संशोधनं निरस्त
यदन्तर्मतं राज्यस्य पूर्व-मुख्यमन्त्रिणः पद-त्यागानन्तरमपि सर्वकारीयावासे
निवसितुम्‌ अनुमन्यन्ते। न्यायमूर्तेः रंजन-गोगोई-वर्यस्य अध्यक्षता-युतेन
पीठेनोक्तं यत् विधि-संशोधनम् असंवैधानिकं वर्तते। पीठेनोक्तं यत्
संशोधनमिदं समानता-सिद्धान्त-विरूद्धं विद्यते, यतो हि पदत्यागानन्तरं
मुख्यमन्त्री अपि सामान्य-नागरिक एव भवति।
सीतारमण

रक्षामन्त्रिणा निर्मला-सीतारमणेनोक्तं यत्‌ राजनीति-रक्षादि-सर्वेषु
कषेत्रेषु महिलानां नियोजनेन सुपरिणामाः भवन्ति। नवदिल्ल्यां अद्य प्रातः
तया प्रोक्तं यत् सर्वेषुक्षेत्रेषु महिला-नियोजनस्यावश्यकता विद्यते।


ऋतुविज्ञानविभागेन त्रयोदश-राज्येषु केन्द्रशासित-प्रदेशयोश्च अद्य-
श्वश्च धूलि-भरित-झंझावातेन समं वृष्टेः ओलावृष्टेः च संचेतनं
प्रसारितमस्ति। विभाग-प्रमुखेण डा. एम. महापात्रेण प्रोक्तं यत् पश्चिमी-
विक्षोभेन सम्पूर्णम् उत्तरभारतं प्रभवेत्। उत्तरप्रदेशे पृथक्-पृथक् जनपदेषु
झंझावातेन तिस्रः महिलाः मृताः, पंचदश-जनपदेषु च जीवनमस्त-व्यस्तं
संजातमस्ति।

उत्तरकोरिया
उत्तरकोरिया-देशेन आरोपितं यत्‌ अमेरिका-विभ्रमं प्रसारयति यत्‌
कोरिया-प्रायद्वीपे परमाणु-निरस्त्रीकरणं अन्ताराष्टरियप्रतिबधानां

 

प्ररिणामो$स्तीति। उत्तरकोरियायाः विदेश-मन्त्रालयस्य प्रवक्त्रा उक्तं यत्‌
अमेरिका-कोरिया-प्रायद्वीपे स्थिति-प्रशमनानन्तरमपि इदं करोति।
अफगानिस्तानः

अफगानिस्तानस्य उत्तर-बगलान-प्रान्ते तालिबान-द्वारा अपहतानां
सप्त-भारतीय-यन्त्रिणां अन्वीक्षणे स्थानीय-आदिवासी-वृद्धा अपि सुरक्षा-
अधिकारिणां सहयोगं कुर्वन्ति। प्रान्तस्य राज्यपालेन अब्दुल-नेमाटिना इदं
सूचितम्‌।

 

                                                                 || इति वार्ताः ।।
