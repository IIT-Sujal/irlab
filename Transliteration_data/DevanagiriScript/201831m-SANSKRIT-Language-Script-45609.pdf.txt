

संस्कृतवार्ताः

    

दिनाकः 01-03-2018

प्रात: 06:55
प्रवाचकोऽनुवादकश्च - परमानन्द-आाः

आशुपिलिकः - राजेश-पाण्डेयः

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - परमानन्द-झाः

मुख्य-वार्ताः

* प्रधानमन्त्री श्रीनरेन्द्र-मोदी अद्य नवदिल्ल्यां जोडन-देशाधिपेन
 संभाषते।

° दिल्ली-न्यायालयेन आईएन्‌एक्स्‌-मीडिया-प्रकरणे कार्ति-चिदम्बरम्‌
दिवसावधये केन्द्रीयाऽन्वीक्षणाऽभिकरणस्य निग्रहणे प्रेषितः।

° अपि च,
सीरियायां विद्रोहि-बलानि विरुध्य शासकीय-सैन्यैः प्रवर्त्यमानेषु
भीषण-विस्फोटायुध-वर्षणेषु इदानीं यावत् षट्शताधिकानां निरपराध-
नागरिकाणां मृत्युः सूच्यते।


अब्दुल्लाः-प्रधानमन्त्री

प्रधानमन्त्री श्रीनरेन्द्र-मोदी अद्य नवदिल्ल्यां हैदराबाद- हाउस-मध्ये
जार्डन-देशाधिपेन अब्दुल्ला-द्वितीय-बिन-अल-हुसैनेन सार्धं संभाषिष्यते।
सम्भाषणावधौ पारस्परिक-हित-सम्बद्धैः द्वि-पाक्षिक-
सम्बन्ध-विषयैः नेतृ-द्वयं क्षेत्रीयान्, वैश्विकांश्च विषयान् आधृत्यापि
चर्चामाचरिष्यतीति अपेक्ष्यते। ततः पूर्वम्, अद्य प्रातः सम्प्राप्ताय
अतिथये राष्ट्रपति-भवनस्य पुरस्तादायोज्ये समारोहे औपचारिकं

स्वागतमाचरिष्यते।

बिहारः-कांग्रेस्
बिहार-प्रदेशे, कांग्रेस-दलीया: चत्वारो विधान-परिषत्सदस्याः गतदिवसे
स्वीय-दलं परित्यज्य राज्य-मुख्यमन्त्रिणा श्रीनीतीश-कुमारेण सन्नीतं
संयुक्त-जनतादलं प्रविष्टवन्तः। सन्दर्भेऽस्मिन् ह्यः पटनायां वार्ताहरैः
सम्भाषमाण: प्राक्तनो बिहार-कांग्रेसाध्यक्षः अशोक-चोौधरी उद्घोषितवान्

यत् त्रिभिर्विधायकैः सार्ध स्वयं तेन जदयू-दले प्रवेशाय निर्णीतमस्ति।

मध्यप्रदेशः-ओडिशा-उपनिर्वाचनानि
मध्यप्रदेशे मुंगावली-कोलारस-विधानसभा-क्षेत्रयोः सद्यः सम्पन्नेषु
उप-निर्वाचनेषु कांग्रेस-दलस्य प्रत्याशिभ्यां विजयो लब्धः। अपरतः,

ओडिशायां शासनाधिरूढस्य बीजू-जनता-दलस्याभ्यर्थी अशोक-पाणिग्रही
कांग्रेस-दलं पराजित्य बीजेपुर-विधानसभा-क्षेत्रस्योपनिर्वाचने विजयी
जातोऽस्ति।

आयकरः-नीरवः
आयकर-विभागेन हीरक-व्यापारिणो नीरव-मोदिनः कर- चौ्यौन्वीक्षण-
क्रमे तस्य भूयोऽपि चतस्रः अचल-सम्पदाः अधिगृहीताः। आसु सम्पत्सु
तस्यैकं सौधोद्यानं, सौरोर्जा- संयन्त्रं चैक समाविशतः, ययोः मूल्यं

सप्तति-कोटि-रूप्यकात्मकम्‌ आकलितमस्ति।

न्यायालयः-कार्तिः
दिल्ली-न्यायालयेन  आईएन्‌एक्स्‌-मीडिया-प्रकरणे कार्ति-चिदम्बरम्‌
दिवसावधये केन्द्रीयाऽन्वीक्षणाऽभिकरणस्य निग्रहणे प्रेषितः। पूर्व-
वित्तमन्त्रिणः पी.चिदम्बरस्य पुत्रः कार्ति-चिदम्बरम् अद्य प्रथमं
महानगरीय-दण्डाधिकारिणः समक्षं प्रस्तोष्यते, तत्र च
केन्द्रीयाऽन्वीक्षणाऽभनिकरणं तस्माद्‌ विस्तृत-पृच्छायै पञ्चदश-दिवसानां

न्यायिक-निग्रहणं न्यायालयात्‌ अभ्रियाचिष्यते।

सीरिया
सीरिया-देशस्य पूर्वीये घौण्टा-क्षेत्रे विद्रोहि-बलानि विरुध्य शासकीय-
सैन्यैः प्रवर्त्यमानेषु भीषण-विस्फोटायुध-वर्षणेषु इदानीं यावत्‌

 

षट्शताधिकानां निरपराध-नागरिकाणां मृत्युः संजातः सूच्यते।

                                                        || इति वार्ताः ।।
