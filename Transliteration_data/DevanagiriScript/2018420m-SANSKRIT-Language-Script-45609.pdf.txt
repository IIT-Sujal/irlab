दिनांकः 20-04-2018
प्रात: 06:55
प्रवाचको5नुवादकश्च - निरञ्जन-कुमार-निर्मलः

टंकण-सहायकः - संजय-त्रिपाठी

इयम् आकाशवाणी
सम्प्रति वार्ताः श्रूयन्ताम्

प्रवाचकः - निरञ्जन-कुमार-निर्मलः

मुख्य-वार्ताः

प्रधानमन्त्रिणा नरेन्द्र-मोदिना अस्ट्रेलिया-बंगलादेश-दक्षिणाफ्रीका-
गाम्बिया-त्रिनिनाद-ऐबैगो-मोरिशस-देशैः सह द्विपाक्षिक-सम्भाषणम्‌
अनुष्ठितम्‌।

 भारतस्य-पश्चिमीय--लक्षद्वीप-दक्षिण-तमिलनाडु-बंगीय-खाति-
केरल-क्षेत्रषु शनिरविवासरयोः उच्चोर्जान्वताः तरंगाः उत्पन्नाः
भविष्यन्ति।

अपि च

मोहाली-नगरे  आई.पी.एल.- स्पर्धा-श्रृंखलायाः एकस्मिन्‌
लोमहर्षकद्वन्दे किग्स-इलेवन-पञ्जाब-दलेन सनराइजर्स-हैदराबाद-
वृन्दं पञ्चदश-धावनांकैः पराजितम्।

प्रधानमन्त्री-चोगमः

प्रधानमन्त्रिणा नरेन्द्रमोदिना राष्ट्रमण्डलीय-लघुदेशानां समस्यायाः
महत्वं विशेषेण ख्यापितम्। सतत्-विकासस्य लक्ष्यमधिगन्तुं सामान्य-
निधये भारतीय-अंशदानं द्विगुणीकर्तु तेन कतिपयाः उपायाः घोषिताः।
संयुक्तराष्ट्र-स्थायि-कार्याभियान द्वारा लघुदेशेषु लघु-परियोजनानां प्रवर्तनं
क्रिकेट्-कौशलविकास-क्षेत्राणि समेत्य प्रशिक्षण-क्षेत्रषु क्षमतानिर्माणं
चेत्यादयः।

गतरात्रौ लंदननगरे औपचारिकसत्रस्य समाप्तेः अन्तरं विदेश-
मन्त्रालयस्य पश्चिम-विषयस्य प्रवक्ता  रुचि-घनश्यामः अब्रवीत्‌ यत्‌
राष्ट्रमण्डल देशानां शासनाध्यक्षाणां सम्मेलने भारतं सतत्-विकासस्य
लक्ष्यम् अथ च जलवायु-परिवर्तनम् अधिकृत्य विशेषावधानं प्रदास्यति।
चोगम-सम्मेलनस्य अनुषंगेण प्रधानमन्त्रिणा अस्ट्रेलिया-बंगलादेश-
दक्षिणाफ्रीका-गाम्बिया-त्रिनिनाद-ऐबैगो-मोरिशस-देशैः सह द्विपाक्षिक-
सम्भाषणम् अनुष्ठितम्। विदेश-मन्त्रालयस्य प्रवक्ता असूचयत् यत्
प्रधानमन्त्री नरेन्द्रमोदी चोगम-सम्मेलने पाकिस्तान प्रधानमन्त्रिणा शाहिद-
खकान-अब्बासिनं नैव अमिलत्।

कर्नाटक निर्वाचनम्

आगामी-कर्नाटक-विधानसभा-निर्वाचनानां कृते मतदानावधिः
एकहोरार्थं   वर्धितोऽस्ति। गतदिने बेंगलुरुनगरे सञ्चार-माध्यमैः सह
सम्भाषणक्रमे मुख्यनिर्वाचनाधिकारी संजीव-कुमारः व्याहरत्‌ यत्‌ मतदानं
प्रातः सप्तावादनादाभ्य सायं षड्वादनपर्यन्तं प्रचलिष्यति। चतुर्विंशत्यधिक-
द्विशतासनानां कृते मई-मासस्य द्वादशे दिवसे मतदानम् अनुष्ठास्यते
मतगणना च पञ्चदशे दिने सम्पादयिष्यते।

बिहारोत्तर-प्रदेशयोःविधानपरिषद्‌-निर्वाचनम्‌

बिहारोत्तर-प्रदेशयोः विधानपरिषदः दैवार्षिक-निर्वाचनार्थं सर्वे स्पर्धकाः
प्रत्याशिनः निर्विरोधं निर्वाचिताः। उभेऽपि राज्ये नामांकनपत्राणां
परावर्तनार्थ गतदिने अंतिमा तिथिः अवर्तत। बिहारे एकादशसदस्यैः
एकादशस्थानानां कृते नमांकनपत्रं प्रपूरितमासीत्। एतेषु मुख्यमन्त्री
नीतीश-कुमारः उपमुख्यमन्त्री सुशील-कुमार-मोदी पूर्व मुख्यमन्त्री राबडीदेवी
च प्रमुखाः वर्तन्ते। उत्तरप्रदेशे अपि त्रयोदशः प्रत्याशिनः सन्ति।

सामुद्रिक तरंगाः

भारतस्य-पश्चिमीय-लक्षद्वीप-दक्षिण-तमिलनाडु-बंगीय-खाति-
केरल-क्षेत्रेषु शनिरविवासरयोः उच्चोर्जान्वताः तरंगाः उत्पन्नाः भविष्यन्ति।

आई.पी.एल.

गतरात्रौ मोहाली-नगरे  आई.पी.एल.- स्पर्धा-श्रृंखलायाः एकस्मिन्
लोमहर्षकद्‌वन्दे किग्स-इलेवन-पञ्जाब-दलेन सनराइजर्स-हैदराबाद-वृन्दं
पञ्चदश-धावनांकैः पराजितम्। चतुः नवत्यधिकैकशत-धावनांकानां लक्ष्यम्
अनुसरता। सनराइजर्स-हैदराबाद-दलेन निर्धारितेषु विंशति-कन्दुकक्षेप-चक्रेषु
अषासप्त्यधिकैकशत-धावनांकाः समर्जिताः।

                                                 ।। इति वार्ताः ।।
