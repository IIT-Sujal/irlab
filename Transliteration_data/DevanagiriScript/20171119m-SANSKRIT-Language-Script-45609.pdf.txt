दिनांकः 19-11-2017
प्रात 06:55
मुख्यवार्ताः

 केन्द्रीयः वित्त सचिवः हसमुख आधिया भारतीय-समवायान् वस्तु-
सेवाकराणां दरेषु कर्तनस्य लाभं उपभोक्तृणां समक्षे प्रस्तोतुं
प्रोक्तवान्।

 प्रधानमन्त्रिणा नरेन्द्र-मोदिना मानुष्यै अभिनन्दं प्रदत्तम्।

 राष्ट्रपतिः रामनाथ-कोविन्दः अद्य पूर्वोतरीयत्रयाणां राज्यानां
अरूणाचलप्रदेशस्य असमस्य मणिपुरस्य च यात्रां विधास्यति।

 
केन्द्रीयः वित्त सचिवः हसमुख आधिया भारतीय-समवायान् वस्तु-
सेवाकराणां दरेषु कर्तनस्य लाभं उपभोक्तृणां समक्षे प्रस्तोतुं प्रोक्तवान्। सः
उदीरितवान् यत् उपभोक्तारः नवदरं ज्ञातुं वस्तु-सेवा-कर-दरान्वेषणे द्रष्टुं
शक्नुवन्ति |

विश्व-सुन्दरी

हरियाणायां जाता मानुषी-छिल्लरेण विश्व-सुदर्या-संप्तदशोत्तर
द्विसहस्रतमखिष्टाब्दस्य पुरस्कारः विजितः। प्रधानमन्त्रिणा नरेन्द्र-मोदिना
मानुष्यै अभिनन्द प्रदत्तम्।

प्रधानमन्त्री-अवधूतः

प्रधानमन्त्री नरेन्द्रमोदी अबव्रीत् यत् साधुभिः महात्माभिश्च देशस्य
संस्कृतयः प्राचीनकालात् रक्षिताः वर्तते। तेन प्रोक्तं यत् एतादृशः महात्मा
श्रीरंग-अवधूत-महाराजः आसीत्। येषां जीवनं राष्ट्रभक्तेः अध्यात्मनश्च
संयुक्तरूपं विद्यते। अहमदाबादात् पञ्चषष्ट्यधिक द्विशतकिलोमीटर-
दूरस्थे नारेश्वरे अवधूतमहाराज्ञः पञ्चाशततमे निर्वाण-दिवसोपलक्ष्ये
आयोजिते समारोहे प्रधानमन्त्रिणा इश्य-श्रव्य-सम्मेलनमाध्यमेन भणितम्।

राष्ट्रपतिः रामनाथ-कोविन्दः अद्य पूर्वोतरीयत्रयाणां राज्यानां
अरूणाचलप्रदेशस्य असमस्य मणिपुरस्य च यात्रां विधास्यति।
राष्ट्रपतिरूपेण एषां राज्यानां इयं यात्रा तस्य प्रथम यात्रा विद्यते।
स्वीययात्रायाः प्रथमे दिवसे कोविन्दः इटानगरे विवेकानन्दकेन्द्रस्य
समारोहस्य समापनसत्रे सम्मिलिष्यति। सः इटानगरे अरूणाचलप्रदेशस्य
विधानसभायाः विशेषं सत्रमपि सम्बोधयिष्यति।
राष्ट्रपतिः इम्फाले पूर्वोत्तरविकाससम्मेलनस्य उद्घाटनमपि
विधास्यति।

इन्दिरा-पुरस्कार-मनमोहन

पूर्वप्रधानमन्त्री मनमोहनसिंहः चतुरधिक द्विसहस्रतमीयख्रिष्टाब्दात्
चतुर्दशोत्तरद्विसहस्रतमखिष्टाब्दस्य मध्ये देशस्य नेतृत्वं विधातुं भारतस्य
वैश्विक-स्थितिं सुदृढीकर्तु अस्मिन् वर्षे इंदिरा-गांधी-शान्ति पुरस्कारेण
निरस्त्रीकरण-विकास पुरस्कारेण च सम्मानितो भविता।

वेंकैया-नायडू

उपराष्ट्रपतिना एम.वेंकैयानायडुना विद्यार्थिषु उद्यम-विकास-केन्द्रस्य
स्थापनाय बलं प्रदत्तम्‌। गतसायं सः गीतम-विश्वविद्यालयस्य
अष्टमदीक्षान्त-समारोहे उपाधि-प्रदानानन्तरं तेन इदं प्रोक्तं यत्
प्रविधिभिरद्य संसारः ग्रामरूपेण परिणमितः जातः।

दिल्ली-मैराथन-परिवहन

दिल्ल्याम्‌ अद्य दिल्ली हाफमैराधन-धावनं आयोज्यते। अत्र
सप्तप्रकारकंधावनं भविष्यति। यत्र नराः, नार्यः,वरिष्ठाः नागरिकाः
भविष्यन्ति। दिल्ली-परिवहन-आरक्ष्यनुसारेण मैराथन-धावन-मार्गे प्रातः
षड्वादनात् सार्धैकादशवादनपर्यन्तम् परिवहनानाम् गमनागमनं पिधास्यते।

भारत-पाक- महानिदेशकः

भारतीय-सैनिकैरुक्तं यत्‌ पाकिस्तानीय-सैनिक मुख्यालयस्य लक्ष्ये
नियन्त्रण-रेखायां च सैनिकानां कार्येषु भेदो वर्तते। तेन पाकिस्तानीय-
सैनिकाः विश्वसनीयतायः भेदं दूरीकर्तुं प्रस्थानाय प्रोक्तम्।


                                                                         || इति वार्ताः ।।
