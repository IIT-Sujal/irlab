दिनांकः 13-02-2018
साय - 06:10

मुख्यवार्ताः

* जम्मूकश्मीरस्य श्रीनगरस्य-करननगरे केन्द्रीयारक्षितारक्षि बलस्य
मुख्यालय निकषा सुरक्षाबलैः सह संघर्ष आतकवादिनौ
व्यापादितौ।

० केरले अद्य कोच्चि-पोताश्रये अनुरक्षण-समये संजातेन
विस्फोटेन पंचकर्मकाराः मृताः चत्वारो च व्रणिताः जाताः।

० उज्ज्वला-योजनया महिलाः सशक्ताः क्रियन्ते इति अभणत्

राष्ट्रपतिः रामनाथ-कोविन्दः।

 विश्वे अद्य आकाशवाणी दिवसः आमान्यते।

जम्मू-कश्मीर

जम्मूकश्मीरस्य श्रीनगरस्य करननगरे केन्द्रीयारक्षितारक्षि बलस्य
मुख्यालयं निकषा निलीय-स्थितौ आतंकवादिनौ सुरक्षाबलैः सह संघर्षे
अद्य व्यापादितौ। ह्यः प्रभृति तौ व्यापादितुं अभियानम् प्रचलदासीत्।
मारकास्त्रादिभिः सज्जितौ एतौ सतर्कारक्षिणौ सहसा गोलिकाचालनकारणात्
बलस्य मुख्यालये प्रवेष्टुम्‌ असफलौ आस्ताम्।

केरले अद्य कोच्चि-पोताश्रये अनुरक्षण-समये संजातेन विस्फोटेन
पंचकर्मकाराः मृताः चत्वारो च व्रणिताः जाताः। विस्फोटोऽयं
ओ.एन.जी.सी.-इत्यस्य सागर-भूषण पोतस्यानुरक्षणावधौ अभवत्।
व्रणितानां समुचितोपचाराय पोतमन्त्री नितिनगडकरी निर्दिष्टवान्,
दुर्घटनायाः अन्वीक्षणादेशोऽपि अमुना प्रसारितः।

राष्ट्रपति:

उज्ज्वला-योजनया महिलाः सशक्ताः क्रियन्ते इति अभणत्‌
राष्ट्रपतिः रामनाथ-कोविन्द:। योजनान्तर्गतं महिलाभ्य: वाति-संयोग:
प्रदीयते। राष्ट्रपतिभवनस्य दरबार-हाल-इत्यत्र प्रधान-मन्त्री-एल.पी.जी.-
पंचायतं श्रीकोविन्दः अद्य सम्बोधयति स्म। पंचायते शताधिका: महिला:
सहभागिन्यः आसन्‌।

आकाशवाणी दिवसः

अद्य विश्वे आकाशवाणी दिवस: आमान्यते। अस्मिन्नवसरे
प्रधानमन्त्रिणा नरेन्द्रमोदिना आकाशवाणी-सम्बद्ध-जनाः श्रोतारश्च
शुभकामनाः व्याहृताः। ट्वीट्-सन्देशे असौ प्रोक्तवान् यत् आकाशवणी-
माध्यमेन जनानां परस्परं सम्बन्धो संवर्धते। रेडिओ इति सूचना-शिक्षा-
मनोरंजनानाम् आविष्कारणां प्रसारकमस्ति। प्रधानमन्त्रिणा प्रतिपादितं यत्
आकाशवाण्याः मन की बात कार्यक्रमेण सोऽपि भारतीयैः स्व-वर्धमानं
सम्बन्धं सततमनुभवति।

प्रधानः भारतम्‌

शिलातैल-वातीन्धनमन्त्री धर्मेन्द्रप्रधानः निगदति यत्‌ प्रशासनं
भारतस्य ऊर्जा-सुरक्षां समेधितु कृतसंकल्पं विद्यते। शिलातैल-
वातीन्धनक्षेत्रे भारत-अमीरात-सम्बन्धमभिलक्ष्य प्रधनेन वार्ताहराः
विज्ञापिता: यत् भारते तैल-वातीन्धननिर्याते अमीरातं महत्वपूर्ण-स्थानं
निर्वहति। अमीरातं भारतस्य षट्प्रतिशतं तैलापूर्ति करोति।

वस्त्रमन्त्री

वस्त्रमन्त्री स्मृति-इरानी निगदति यत् भअर्थसंकल्पनापत्रे
वस्त्रोद्योगस्य अतिलघु-लघु-मध्यम-विभागेन उद्योगेऽस्मिन् संवृद्धिः
भविष्यति। अपराहणेऽद्य वार्ताहरैः सम्भाषयन्ती मन्त्रीवर्या सूचितवती यत्
देशस्य वस्त्रोद्योगं साहाय्य-प्रदातुं वैदेशिक-वस्त्राणि अधिक-सीमा-
शुल्कार्हाणि कृतानि सन्ति।

शिवरात्रि:

देशस्य कतिचिद्भागेषु महाशिवरात्रि सोल्लासम्‌ आमान्यते
अस्मिन्नवसरे शिवमन्दिराणि विद्युद्दीपादिभिः सज्जितानि सन्ति।
भक्ता: शिवमन्दिरेषु पूजाऽर्चनां कुर्वन्ति।

जम्मू-कश्मीर-राजमार्ग:

जम्मू-श्रीनगर-राजमार्गः अद्य आवागमनार्थं पुन: उद्घाटितः। ह्यः
कतिचित् स्थलेषु प्रायः फूट-द्वय-हिमपात-कारणात् मार्गः अवरूद्धः
आसीत् । हिमपातेन भूस्खलनं प्रस्तर-खण्डानां मार्गे सहसा-पतनमपि
अभवताम् श्रीनगर-विमान-पत्तनमपि विमानानाम् आवागमानार्थमद्य
उद्घाटितम्।

                                                     || इति वार्ताः ॥।
