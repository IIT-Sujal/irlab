
दिनांकः 20-05-2018

प्रात: 06:55

मुख्य-वार्ताः

प्रधानमन्त्री निगदति यत्‌ दिग्भ्रमितैः युवजने: उद्गृहीत
प्रत्येकमपि प्रस्तरं शस्त्रं वा जम्मू-कश्मीरम् अस्थैर्यमार्गे नयति।
हिंसां परित्यज्य राष्ट्रिय-मुख्यधारायां सम्मिलितुं दिग्भ्रमित-
युवानः अध्यर्थिताः।

जे.डी.एस. दलस्य नेत्रा एच.डी. कुमारस्वामिना प्रोक्तं यत्
कर्णाटके नूतन-प्रशासन-संघटनार्थ कर्णाटक-राज्यपालेन
वाजुभाईवाला-वर्येण असौ आमन्त्रितोऽस्ति।

भाजपाध्यक्षेण अमितशाहेन प्रोक्तं यत् कर्णाटके कांग्रेस
जे.डी.एस. दलयोः संयुति प्रशासनं दीर्घावधये नैव स्थास्यति।
गतरात्रौ हैदराबाद समायोजितायां आई पी.एल. क्रिकेट्- स्पर्धायां
कोलकाता-नाईट-राइडर्स-दलेन पञ्च-क्रीडकाणां सुरक्षा-पूर्वकं
सनराइजर्स-हैदराबाद दलं पराजितम्।

प्रधानमन्त्री- जम्मूकश्मीर

प्रधानमन्त्रिणा नरेन्द्रमोदिना हिंसां परित्यज्य राष्ट्रिय-मुख्य-धारायां
सम्मिलितुं दिग्भमित-युवान: अध्यर्थिताः। गतदिने श्रीनगरे एकस्मिन्
कार्यक्रमे सम्भाषमाणेन प्रधानमन्त्रिणा प्रतिपादितं यत् शान्तये स्थैयार्थं च
कोऽपि विकल्पः नैवास्ति। राजस्य एकदिवसीय-यात्रावधौ प्रधानमन्त्रिणा
गतदिने कतिपयाः विकास-परियोजनाः उद्घाटिताः। त्रिशदधिकत्रिशतं
मेगावाट-क्षमतायुता कृषेणगंगा-परियोजना तेन राष्ट्राय समर्पिता।

राज्यपालः-कृमारस्वामी

जे.डी.एस. दलस्य नेत्रा एच.डी. कुमारस्वामिना प्रोक्तं यत् कर्णाटके
नूतन-प्रशासन संघटनार्थं कर्णाटक-राज्यपालेन वजुभाई- वाला-वर्येण असौ
आमन्त्रितोऽस्ति। गतदिने वार्ताहरैः सह सम्भाषणाणेन तेन प्रोक्तं यत्
शपथग्रहणकार्यक्रम: बुधवासरे समायोजयिष्यते। तेन  यत् सदने
बहुमत-प्रमाणीकर्तुं राज्यपालेन पञ्चदशदिवसात्मक: अवधि: प्रदत्तो5सि।

अमितशाह:-कर्णाटकम्‌

 भाजपाध्यक्षेण अमितशाहेन प्रोक्तं यत् कर्णाटके कांग्रेस-जे.डी.एस.
दलयो: संयुति प्रशासनं दीर्घावधये नैव स्थास्यति। गतदिने भाजपा-नेतु:
बी.एस. येदियुरप्पा- वर्यस्य पदत्यागानन्तरं श्रीशाहेन विधायकानां क्रय-
विक्रय-सम्बद्धं वृत्तं निराकृतम्। आगामिवर्षे समायोजयिष्यमाणेषु
महानिर्वाचनेषु विजयार्थं श्रीशाहेन विश्वासः प्रकटितः।

खट्टरः - सुरक्षायोजना

शैक्षणिकसंस्थाभ्यः छात्राणां गमनागमनाय सुरक्षां सुनिश्चेतुं
हरियाणा-मुख्यमन्त्रिणा मनोहर-लाल-खट्टरेण छात्रा-परिवहन-सुरक्षा-योजना
उद्घोषिता। चंडीगढे एकस्मिन् कार्यक्रमे सम्भाषमाणेन तेन प्रोक्तं यत्
नारीणां सुरक्षा राज्यप्रशासनाय सर्वोच्चप्राथम्ययुतं वर्तते।

रिजिजुः - असमराइफल्स

केन्द्रीय-मन्त्री किरेण-रिजिजुः अब्रवीत् यत् पूर्वोत्तरक्षेत्रं सामरिकक्षेत्रं
वर्तते अथ च अस्य क्षेत्रस्य सुरक्षा महत्वपूर्णाऽस्ति। क्षेत्रेऽस्मिन् असम-
राइफल्स-बल महत्वपूर्ण-भूमिकां निर्वहति। गतदिने नागालैण्डे असम-
राइफल्स-बलस्य सुखोवी-प्रशिक्षण-केन्द्र एटेस्टेशन-परेड-कार्यक्रमं
सम्बोधयता तेन इदं व्याहृतम्।

राष्ट्रपति: - यात्रा

राष्ट्रपति: रामनाथकोविन्द: पञ्जाब-हिमाचल-प्रदेशयो: पञ्चदिवसीय-
यात्रार्थम्‌ अद्य प्रस्थास्यति। असौ मोहालीनगरे भारतीय-विज्ञान-
शिक्षानुसंधान-संस्थानस्य सप्तमे दीक्षान्त-कार्यक्रमे समुपस्थास्यति। असौ
शिमलानगरे हिमाचल-राज्यपालेन आचार्य-देवव्रतेन समायोज्यमाने
सांस्कृतिकार्यक्रमे समुपस्थास्यति।

टेनिस्‌

अद्य रोमनगरे समायोज्यमानायां इटालियन-ओपन-नायक-स्पर्धायां
राफेल-नडाल: एलेक्जेण्डर- जवरेवं सम्मुखीकरिष्यति। उपान्त्यचक्रे नडालेन
चिर-प्रतिद्वन्द्वी नवोक-जोकोविक: सप्त-षट्, षट्-त्रि इत्यन्तरालाभ्याम्
पराजितः।

आई-पी-एल

गतरात्रौ हैदराबादे समायोजितायां आई.पी.एल. क्रिकेट स्पर्धायां
कोलकाता-नाईट-राइडर्स-दलेन पञ्च-क्रीडकाणां सुरक्षा-पूर्वकं सनराइजर्स-
हैदराबाद-दलं पराजितम्। प्रथमं दण्डेन क्रीडता हैदराबाद-दलेन नव-
क्रीडकाणां हानौ द्विसप्तयधिकैकशतं धावनांका: समर्जिता:। कन्दुकक्षेप-
द्वयस्य अवशिष्टे सति कोलकाता-नाईट-राइडर्स-दलेन विजयलक्ष्यम्
अधिगतम्‌।
