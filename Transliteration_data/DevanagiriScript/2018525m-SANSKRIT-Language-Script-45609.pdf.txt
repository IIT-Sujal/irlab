
संस्कृतवार्ताः

दिनांकः 25-05-2018
प्रातः 06:55

प्रवाचकोऽनुवादकश्च - पुरुषोत्तम-शर्मा

टंकण-सहायकः - राजेश-पाण्डेय:

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - पुरुषोत्तम-शर्मा
मुख्य-वार्ताः

प्रधानमन्त्री नरेन्द्र मोदी अद्य पश्चिम-
बंङ्गालझारखण्डराज्ययोः यात्रां विधास्यति।

कर्नाटके मुख्यमन्त्री एच.डी. कुमारस्वामी अद्य
विधानसभायां बहुमतपरीक्षणं सम्मुखी करिष्यति।

देशे सप्तान्यराज्येषु ई.वे. बिल इति
अन्तजालाधारितकरप्रणाली अद्य प्रारप्स्यते।

अपि च,

आई.पी.एल. क्रिकेटस्पर्धामालिकायां निर्णायकस्पर्धायै
द्वितीयदलत्वेन योग्यतायै अद्य कोलकातानाइटराइडर्स
सनराइजर्सहैदराबाद-दलयोः स्पर्धा भविष्यति।

प्रधानमन्त्रिण पश्चम बंगाल-झारखण्डयो: यात्रा

प्रधानमन्त्री नरेन्द्रमोदी अद्य पश्चिम-बंगाल-
झारखण्डराज्ययोः यात्रां करिष्यति। श्रीमोदी बंङ्गालस्य शान्ति-
निकेतने विश्वभारती-विश्वविद्यालयस्य दीक्षान्तसमारोहे सहभागं
करष्यिति। सममेवासौ तत्र बांङ्गलादेशभवनम् उद्घाटयिष्यति,
भवनमिदं भारतबांड्गलादेशयोः मिथः सांस्कृतिकसम्बन्धानां
प्रतीकस्वरूपं वर्तते। बाङ्गलादेशस्य प्रधानमन्त्री शेखहसीना
कार्यक्रमद्वये उपस्थास्यति। झारखण्डराज्ये श्रीमोदिना
विविधपरियोजनानां शिलान्यासो विधास्यते।

भारत-नीदरलैंड


भारतनीदरलैंडदेशौ अतङ्कवादातिवाद-समवायानां
विचारधाराम् आतङ्कवादं च वारयितुं निर्दोषजनेषु आक्रमणावसरं
च॒ निराकर्तुं सहमतौ स्तः। देशद्वयस्य प्रधानमन्त्रिभ्यां
संयुक्तवक्तव्ये आतङ्कवादः भृशं कुत्सितः। नीदरलैण्ड-देशेन
परमाण्वापूर्तिकर्तुसमूहै भारतस्य सदस्यतायै निजसमर्थनं
प्रकटितम्।

कर्नाटके बहुमतपरीक्षणम्

कर्नाटकराज्ये नवनिर्वाचितमुख्यमन्त्री एच.डी. कुमारस्वामी
अद्य विधानसभायां बहुमतं प्रस्तोस्यति। बुधवासरे एच.डी.
कुमारस्वामिना मुख्यमन्त्री पदस्य शपथवचनम् अङ्गीकृतमासीत्।
विधानसभायाः अध्यक्षस्य निर्वाचनमपि अद्यैव भविष्यति।
एतदर्थं कांग्रेस-दलस्य रमेशकुमारेण भाजपादलस्य सुरेश-कुमारेण
च नामाङ्कनं कृतमस्ति।

ई.वे. बिल

ई.वे बिल इति अन्तर्जालाधारितकर-व्यवस्था अद्य
सप्तान्यराज्येषु केन्द्रशासितप्रदेशेषु च आरप्स्यते। एतेषु
महाराष्ट्र-मणिपुर-छत्तीसगढ्-अण्डमाननिकोबारद्वीपसमूह-
दादरानगरहवेली-दमनद्वीव-लक्ष्यद्वीप राज्यानि सम्मिलितनि
सन्ति। अनेन सहैव ई.वे. बिल प्रणाली सञचालक-राज्यानां
संख्या सप्तविंशतति भविष्यति

गतरात्रौ जम्मू-कश्मीरे जम्मूबसयानस्थानक निकषा
अज्ञातातङ्कवादिभिः कृते हस्तगोलकविस्फोटे आरक्षिद्वयं समेत्य
त्रयो जनाः व्रणिताः। आरक्षि सूत्रैः आकाशवाणी संसूचिता यत्‌
व्रणितानामुपचारः जम्मूनगरस्थे जी.एम.सी. चिकित्सालये
विधीयते। आरक्षि महानिरीक्षकः घटनास्थलमुपेत्य स्थितेः
निरीक्षणमकसरोत्‌। तत्र स्थितिः सामान्या वर्तते।

ऋतुविज्ञान विभागः

ऋतुविज्ञानविभागेनोक्तं यत्‌ उत्तरमध्यभारते रविवासरं
यावत्‌ निदाघ-प्रभावः प्रवर्ततेतराम्‌। हरियाणा-राजस्थान-
पश्चिममोत्तरप्रदेशे प्रबलातपः सञ्चेतितोस्ति। अपरत्र
अरुणांचत-प्रदेश-मेघालय-असम-राज्येषु वृष्टिः सञ्चेतिता।

आई.पी.एल. क्रिकेट स्पर्धा

आई.पी.एल. क्रिकेटस्पर्धामालिकायाम् अद्य कोलकाता
नाइट-राइडर्स-दलं सनराइजर्सहैदराबाद-दलं च निर्णायकस्पर्धायै
द्वितीय दलत्वेन योग्यता प्रमाणयिंतु क्रीडिष्यतः। भारतीय-
समयानुसारेण स्पर्धेऽयं सायं सप्तवादनात् प्रारब्धा भविष्यति।
विजेतृदलं निर्णायकस्पर्धायां चेन्नई सुपरकिग्सदलं सम्मुखी
करिष्यति।

                                                                          || इति वार्ताः ।।
