दिनांक: 24-04-2018
प्रात: 06:55
प्रवाचकोऽनुवादकश्च - निरञ्जन-कुमार-निर्मलः

टंकण-सहायकः - मनोज-गुप्ता

इयम् आकाशवाणी
सम्प्रति वार्ता: श्रूयन्ताम्‌

प्रवाचकः - निरजञ्जन-कुमार-निर्मलः

मुख्य-वार्ताः

प्रधानमन्त्री नरेन्द्रमोदी राष्ट्रीय-पंचायतीराज- दिवसावसवरे अद्य मध्यप्रदेशस्य मंडला-जनपदात्
ग्रामस्वराजाभियानस्य शुभारम्भं विधास्यति।

 प्रतिरक्षासेवासु अल्पकालिक-सेवासु कार्यनिरतेभ्यः महिलाधिकारभ्यः स्थायिसेवा-प्रदान-विषये मतं स्पष्टीकर्तुं
सर्वोच्चन्यायालयेन प्रशासनं निर्दिष्टम्।

 जम्मू कश्मीरे पूंडजनपदे नियन्त्रणरेखायां गतसायं पाकिस्तानीगैः सैनिकैः पुनः संघर्षविरामोल्लंघनं कृतम्।

 अपिच,

आई पी एल क्रिकेटृस्पर्धायां किंग्स-इलेवन-पञ्जाब-दलेन डेल्ही-डयरडेविल्स-वृन्दं चतुर्भिः धावनकिः
पराजितम्‌

प्रधानमन्त्री-ग्रामस्वराजः

प्रधानमन्त्री नरेन्द्रमोदी राष्ट्रीय-पंचायतीराज- दिवसावसवरे अद्य मध्यप्रदेशस्य मंडला-जनपदात्
ग्रामस्वराजाभियानस्य शुभारम्भं विधास्यति। अस्यां योजनायाम् ई-पंचायत-मिशन-मोड-परियोजनायाः अन्तर्गत ई-
गवर्नेस एतदर्थं प्रशिक्षण-आधारभूतसौविध्यनिर्माण-विषयेषु विशेषावधानं प्रदास्यते। अवसरेऽस्मिन् प्रधानमन्त्री अशेष-
देशात् समागतान् पंचायतीराज-प्रतिनिधिः सम्बोधियिष्यति।

विगतसप्ताहे आर्थिक-विषयिण्या मन्त्रिमण्डलीयसमित्या राष्ट्रिय-प्रामस्वराज-योजनाया: पुनः संघटनार्थम्‌
अनुमतम्। अवसरेऽस्मिन् प्रधानमन्त्रिणा आगामि-पञ्चसु वर्षेषु जनजातीय क्षेत्रेषु समग्रविकासाय कार्ययोजनायाः
 विधास्यते।

सर्वोच्चन्यायालयः
प्रतिरक्षासेवासु अल्पकालिक-सेवासु कार्यनिरतेभ्यः महिलाधिकारभ्यः स्थायिसेवा-प्रदान-विषये मतं स्पष्टीकर्तुं
सर्वोच्चन्यायालयेन प्रशासनं निर्दिष्टम्।

नियन्त्ररेखा-संघर्षविरामोल्लंघनम्
जम्मू कश्मीरे पूंछजनपदे नियन्त्रणरेखायां गतसायं पाकिस्तानीयैः सैनिकैः पुनः संघर्षविरामोल्लंघनं कृतम्।
प्रतिरक्षासूत्रैः आकाशवाणी सूचिता यत् पूंछ-जनपदस्य कृष्णोपत्यका-क्षेत्रे गतसायं प्रायः सार्धं पञ्चवादने कानिचन्
भारतीय-प्रहरिकेन्द्राणि अथ च नागरिक-क्षेत्राणि अभिलक्ष्य पाकिस्तानीय-सैनिकैः अकारणामेव गोलिकावर्षणम्‌
आरब्धम् अस्यां घटनायां भारतीयपक्षस्य कोऽपि जनः हताहतः नैव जातः।

छात्रवासः खाद्यान्नम्
केन्द्रीय-खाद्य-सार्वजनिक-वितरण मन्त्री रामविलास-पासवानः अब्रवीत् यत् येषु छात्रावासेषु प्रतिशतं
षट्षष्टिमिताः अनुसूचितजाति-जनजाति-अन्यपश्चवर्तिवर्गीयाः छात्राः निवसन्ति ते छात्राः प्रतिमासं
पञ्चदशमकिलोमितम् अन्नं न्यूनमूल्येषु अधिगन्तुम् अर्हाः भविष्यन्ति। गतदिने नवदिल्ल्यां वार्ताहरैः सह सम्भाषणक्रमे
तेन एतत् उदीरितम्।

सीतारमण-चीनम्
प्रतिरक्षामन्त्री निर्मला सीतारमणः शंघाई-सहयोग-संघटनस्य विदेशमन्त्रिणां सम्मेलने अद्य समुपस्थातुं
बीजिंगनगरं सम्प्राप्ता शंघाई-सहयोग-संघटन-सम्मेलनस्य सज्जतायै सम्मेलनमिदं जायते। स्वीय-प्रवासावधौ असौ
केश्चित्‌ नेतृभिः सह मेलिष्यति  संभाव्यते।

कनाडा-दुर्घटना
कनाडादेशे एकेन वाहनेन एकस्मिन् पदयात्रिणां जनसम्मर्दे संघट्ट-कारणात् न्यूनातिन्यूनं नवसंख्याकाः जनाः
मृताः अपरे षोडशश्च व्रणिताः। आरक्षिबलस्य उप-प्रमुखेण सूचितं यत् वाहन-चालकः निगृहीतोऽस्ति।

यमनम्-मृताः

यमने उत्तरीय-हज्जा-प्रान्ते सउदी-अरबस्य नेतृत्वयुताभिः संयुतिसेनाभि विहितेन वैमानिका-क्रमणेन एकस्मिन्
वैवाहिक-कार्यक्रमे समवेताः विंशतिर्जनाः मृताः। चिकित्सालीय-सूत्रैः सूचितं यत् पञ्चचत्वारिंशत् जनाः व्रणिताः
सञ्जाताः।

आई पी एल
गतरात्रौ दिल्ल्यां समायोजितायाम् आई पी एल क्रिकेट्स्पर्धायां किंग्स-इलेवन-पञ्जाब-दलेन डेल्ही-
डेयरडेविल्स-वृन्दं चतुर्भिः धावनांकैः पराजितम्। चतुश्चत्वारिंशदधिकैक शतं धावनांकानां लक्ष्यम् अनुसरता डेल्ही-
डेयरडेविल्स-दलेन निर्धारितेषु विंशति-क्षेपचक्रेषु अष्ट-क्रीडकाणां क्षतिपूर्वकं ऊनचत्वारिंश-दधिकैकशतं धावनांकाः
विरचिताः।

                                                                     ॥ इति वार्ता: ॥
