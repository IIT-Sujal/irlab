० आम 8 8

दिनांक: 07-04-2018

सायं - 06:10

प्रधानमन्त्री नरेन्द्रमोदी नेपालस्य प्रधानमन्त्री के.पी.शमा ओली इति
नेतृदवयोर्मध्ये शिष्टमण्डलस्तरीया वार्ता।

राष्ट्रपतिः रामनाथकोविन्दः अप्रीकात्रयदेशयात्रावधौ इक्वेटोरियलगिनी प्रति
सम्प्राप्तवान्‌

राष्ट्रियान्वीक्षण-दलम्‌ झारखण्डस्य गिरिडीहजनपदे
नक्सलवादोन्मूलनाभियानान्तर्गतम्  माओवादिशभ्य: अधिगत-
वस्तूनामन्वीक्षणं विधास्यति।

अपि च,

अस्ट्रेलियायाः गोल्डकोस्टे एकविंशति-राष्ट्रमण्डलक्रीडासु अद्य भारोत्थापने
भारतस्य वैंकटराहुल रागेला इत्यनेन चतुर्थं स्वर्णपदकं विजितम्‌।

नेपालदेशः

प्रधानमन्त्री नरेन्द्रमोदी प्रत्यपादयत्‌ यत्‌ सामाजिकार्थिकोन्नतये
भारतं नेपालदेशेन सार्धं सम्मिल्य कार्यमाचरिष्यति। नेपालदेशस्य
प्रधानमन्त्रिणा के.पी.शर्मा ओलीवर्येण सह शिष्टमण्डलस्तरीयोपवेशनानन्तरं
नवदिल्यामद्य प्रधानमन्त्रिणा एतत् प्रतिपादितम्। श्रीनरेन्द्रमोदिना
नेपालस्य समुन्नतये भारतस्य महत्वपूर्णभूमिका सबलं प्रतिपादिता।
भारतं जलमार्ग-रेलमार्ग-परिवहन-दिशिसम्पर्क सरलीकर्तु नेपालदेशं
समाह्वयत्। इतः प्राक् प्रधानमन्त्रिभ्यां राजधानीतः नेपाले समेकित-सीम्नि
बीरगंजस्थ-अन्वीक्षणस्थलस्य संयुक्तरुपेण समुद्घाटनं विहितम्। एतेन
भारत-नेपालसीम्नि न केवलं ओपचारिकतासमये न्यूनतामायास्यति अपितु
देशयोः द्वैपाक्षिक-वाणिज्य-सम्बन्धोऽपि सुदृढोभविष्यति। अत्रान्तरे
नेपालप्रधानमन्त्रिणाऽपि भारतेन सह तद्देशस्य सम्बन्धः महत्वाधायित्वेन
प्रतिपादितः।

राष्ट्रपति:

राष्ट्रपतिः रामनाथकोविन्दः अफ्रीकात्रयदेशानां यात्रावधौ प्रथमचरणे
इक्वाटोरियल गिनिदेश सम्प्राप्तवान्। यात्रायां केन्द्रीय-पथपरिवहन-
राजमार्ग-राज्यमन्त्री मनसुख-मांडविया चतुर्सांसदाः अपि सहकृतो वर्तन्ते।
प्रथमेयं तावत् कस्यापि भारतीय-राष्ट्रपते: गिनि-स्वाज़ीलैण्डदेशयो: यात्रा
विद्यते।

एन.आइ.ए.

राष्ट्रियान्वीक्षणदलं एन् आइ ए. इति झारखण्डस्य
गिरीडीहीहजनपदात्‌ माओवादिभ्यः अधिगतवस्तूनामन्वीक्षणं विधास्यति।
अवधेयमस्ति यत् गतमासे नक्सलवादोन्मूलनाभियानावसरे माओवादिभ्यः
सहस्रतोप्यधिक-आधारपत्राणि अधिगतानि आसन्।

सलमानखानः

प्रख्यातचलच्चित्राभिनेता सलमानखान: अद्य जोधपुरन्यायालयेन
निग्रहणात्‌ विमोचितः। असौ कृष्णमृगहत्याप्रकरणे जोधपुर-न्यायालेन
पञ्चवर्षात्मकाय कारावासदण्डेन दण्डितो आसीत्‌।

विश्वस्वास्थ्य-दिवसः

अद्य विश्व-स्वास्थ्य-दिवसः आमान्यते। विश्व-स्वास्थ्य- संघटनस्य-
स्थापनादिवसोपलक्ष्ये दिवसोऽयं प्रतिवर्ष अप्रैल सप्तम्याम् समायोज्यते।
अत्रावसरे प्रधानमन्त्रिणा नरेन्द्रमोदिना सन्देशमाध्यमेन प्रोक्तं यत्
समुचितस्वास्थ्येनैव मानवोन्नतिः सम्भवा। आयुष्मान-भारतम्‌
एतद्दिशिरेव विकासस्यैका परिकल्पना वर्तते।

मध्यप्रदेश:

मध्यप्रदेशस्य कटनीजनपदे तीव्रगतिकारणात् चतुष्चक्रिका दुर्घटनायां
अष्टजनाः मृताः, पञ्चजनाश्च व्रणिताः सूच्यन्ते। जनपदारक्षि-निर्देशकेन
दुर्घटनास्थलं सम्प्राप्य व्रणिताः चिकित्साल्ये नीताः। घटनान्वीक्षणं
प्रचलति।

 
राष्ट्रमण्डलक्रीडा:

अस्ट्रेलियायाः गोल्डकोस्टे एकविंशति-राष्ट्रमण्डलक्रीडासु अद्य
भारोत्थापने भारतस्य वेंकटराहुल रागेला इत्यनेन चतुर्थ स्वर्णपदकं
विजितम्। प्रतिस्पर्धेऽयं पञ्चाशीतिकिलोग्रामवर्गाय आसीत्। इतः प्राक्‌
सतीश-शिवलिंगमेनापि भारताय तृतीयं स्वर्णपदकं स्वायत्तीकृतम् आसीत्।

बिहारप्रशासनम्

बिहारप्रशासनेन राज्ये विभिन्न प्रतिस्पर्धापरीक्षासु महिलानाभ्यः
परीक्षाशुल्कानि न्यूनीकृतानि। निर्णयोऽयं मन्त्रिमण्डलोपवेशने
मुख्यमन्त्रिणा नीतीशकुमारेण विहितः।

                                                      ॥ इति वार्ताः ॥
