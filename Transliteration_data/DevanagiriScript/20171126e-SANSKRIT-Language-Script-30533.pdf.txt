संस्कृतवार्ता:

दिनांक:- 26.11.2017 सायम्‌ - 06:10
प्रवाचकोऽनुवाद्कश्च - युवराजभट्टराई
आशुलिपिक: राजीव:

संस्कृत-वार्ताः
इयम् आकाशवाणी
सम्प्रति वार्ताः श्रयन्ताम्

प्रवाचको - युवराजभट्टराई

मुख्यवार्ता:

 

 प्रधानमन्त्रिणा श्रीनरेन्द्रमोदिना आतंकवादस्य उन्मूलनार्थं सम्भूय
कार्याचरणार्थं समाकारितम्‌।

राष्ट्रपतिना श्रीरामनाथकोविन्देन प्रोक्तं यद् भारतस्य संविधानं परिवर्तनशीलं
संविधानमस्ति।

 अपि च


अष्टोत्तर-द्वि सहस्रतमवर्षे मुम्बय्यां दुरापन्नातंक्याक्रमणस्य नवः-वर्षपूर्तौ
तत्र हुतिङ्गतेभ्यः राष्ट्रस्य विनम्र-श्रद्धाञ्जलिः।

प्रधानमन्त्रिणो राष्ट्रसम्बोधनम्

प्रधान मन्त्रिणा श्रीनरेन्द्रमोदिना आतंकवादं निर्मूलयितुं सम्भूय कार्याचरणम्
आवश्यकम्‌ इति प्रतिपादितम। अनेन प्रोक्तं यत्‌ आतंकवाटः सामाजिक-संरचनां
दुर्बलीकुरुते, समाजं विध्वंसयितुं च प्रयतते। आकाशवाण्याः मन की बात इति
कार्यक्रमे श्रीमोदिना भणितं यत्‌ आतंकवादमुग्रवादश्च उत्खातायितुं न केवलं भारतेनैव
अपितु सर्वैश्चापि मानवतावादिशक्तिभिः संधैश्च सावधानैः प्रयत्नपरैश्च भाव्यम्‌।
प्रधानमन्त्रिणा आतंकवाद: समस्त-विश्वाय संकटकरः प्रतिपादितः
मुम्बय्यातंकवाद्याक्रमणे मृतकान्‌ जनान्‌ संस्मरता अनेनोदितं यद् राष्ट्रं तेषां
बलिदानं न कदापि विस्मरिष्यति। अद्य संविधानदिवसावसरे श्रीमोदी न्यगदत्‌ यत्‌
समानता संवेदनशीलता च अस्माकं संविधानस्य सर्वोत्कृष्ट-पक्षद्वयं वर्तते।
आगामि-मासस्य चतुर्थे दिवसे भारतीय नौ सैन्य-दिवसावसरमुपलक्ष्य मोदिना
सैन्यभटा: अधिकारिणश्च भूरि भूरि श्लाघावचोभिः: वर्धापिताः।

राष्ट्रपतिः संविधानम्


राष्ट्रपतिः रामनाकोविन्दः प्रत्यपादयत् यत् भारतीयसंविधानं स्थिरं नैव अपितु
सगतिकमस्ति। असौ नवदिल्ल्यां संविधानदिवसावसरे समायोजिते कार्यक्रमे
अभिभाषते स्म। श्रीकोविन्दः न्यगदत् यत् यथा संविधानं जनान् सशक्तीकुरुते तथैव
जनाश्चापि संविधानं सशक्तं कुर्वन्ति। अनेनोक्तं यत्‌ सविधानम्‌ अमूर्तविचारो
नास्ति। राष्ट्रपतिनोक्त यत्‌ सर्वोच्च-न्यायपालिकायाः समक्षं बृहत्‌
समाहवानमिटमस्ति यत्‌ कथं वादश्रवणप्रक्रिया सजवं सम्पद्येत इति।
अस्मिन्नवसरे प्रधान-न्यायाधीशः दीपकमिश्रः विधिमन्त्री रविशंकरप्रसादश्च
उपस्थितौ आस्ताम्‌।

गृहमन्त्री रूस प्रस्थानम्‌

गृहमन्त्री राजनाथसिंहः अद्य त्रिदिवसीय-रूसयात्रायै सम्प्रस्थितः। यात्रावसरे
श्रीसिंह: रूसस्य गृहमन्त्रिणं ब्लादीमीर कोलोक्तसेफं च समेत्य अन्यैः वरिष्ठनेत्-
भिस्साकमपि विचार-विमर्शं करिष्यति। चर्चावसरे द्वैपाक्षिक-विषयणां सर्वेष्वपि
विन्दुषु, अन्ताराष्ट्रिय-प्रकरणेषु च मन्त्रणा करिष्यते।

उत्तरप्रदेश- स्थानीयनिकायनिर्वाचनम्


उत्तरप्रदेशे पञ्चविन्शति-जनपदेषु नागरीय-स्थानीय-निकायानां निर्वाचनानां
द्वितीय-चरणस्य मतदानम् अद्य आयोजितम्। मतदानं प्रात: सप्तवादनात् सायं
पञ्चवादनपर्यन्त प्रचलितम:। गाजियाबाद, अलीगढ़, मथुरा, इलाहाबाद, लखनऊ,
वाराणसी, चेत्याटीन्‌ षण्णगर निगमान्‌, एकपञ्चाशत्‌ नगरपालिका-परिषदः,
द्वात्रिन्शदुत्तर-एकशत-नगर पञ्चायतानि च समेत्य नवाशीत्यधिक-एकशत-
स्थानीय-निकायानाः कृते अद्य मतदानं सञ्जातम्।

मुम्बय्याक्रमणम्‌

अष्टोत्तर-द्विसहस्रतमे वर्षे मुम्बय्यां दुरापन्न-आतंक्याक्रमणे हुतिङ्गतेभ्यः
जनेभ्यः अद्य राष्ट्रेण भावसंवलिताः श्रद्धाञ्जलयः समर्पिताः। अस्माकं वार्ताहरो
वर्णयति यद् आक्रमणस्य नवम्यां वर्षपूर्तौ राज्ये नैके कार्यक्रमाः समायोजिताः।
आतंक्याक्रमणेऽस्मिन् चतुष्षष्टि-उत्तर-एकशतं जना: मृत्युमुपगताः आसन्।
त्रिशताधिकाश्च व्रणिताः आसन्। अस्मिन्नवसरे महाराष्ट्रस्य राज्यपालेन सी.
विद्यासागर राओ वर्येण, मुख्यमन्त्रिणा देवेन्द्र-फणनवीशेन, केन्द्रीयमन्त्रिणा हंसराज
अहीरेण, किरेन रिरिजुना, च हुतिङ्गतेभ्यः वीरेभ्यः श्रद्धाञ्जलयः समर्पिताः।

पाकिस्तान-प्रदर्शनम्।

पाकिस्ताने इस्लामाबादे, रावल-पिण्डी नगरे च विगतैकपक्षाद् विरोध-रतान्
चरमोत्कर्ष-हठोन्माद-वादिनो विरुध्य विहिते आरक्षिकार्यान्वयने सञ्जात-दुस्थितिं
नियन्त्रयितुं सैन्यबलमाकारितमस्ति। धार्मिकोन्मादि-संघटनानां विरोधाचरण-कारणेन
प्रतिवेशि-नगरद्वये जनजीवनं भृशं दुष्प्रभावितमस्ति।

 

अमेरीका-पाकिस्तान-सईद


अमेरीकादेशेन पाकिस्तानाय प्रोक्तं यत् तत् मुम्बय्यातंक्याक्रमणस्य मुख्य-
षडयन्त्रकारिणं, प्रतिबन्धितस्य 'जमात-उद-दावा' इति आतंकि-गुल्म-प्रमुखं हाफिज
सईदं सत्वरमेव निगइय तस्मिन् प्रकरणं पञ्जीकुर्यात्। अमेरीकया पाकिस्तानं
संचेतितं यत्‌ यदि तदेतत्‌ न कुरुते चेदुभयो: देशयो: सम्बन्धा: दुष्प्रभाविता:
भविष्यन्ति। ध्येयमस्ति यत् हाफिज सईदे अमेरीकया एक-कोटि-डालर मूल्यस्य
उपायनराशिः अपि अप्युद्धोषितमस्ति।

                                                                          इति वार्ताः
