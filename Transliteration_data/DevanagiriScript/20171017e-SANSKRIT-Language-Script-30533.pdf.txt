संस्कृतवार्ताः
दिनांक:- 17.10.2017
सायम्‌ - 06:10

मुख्यवार्ता:

प्रधानमन्त्री नरेन्द्रमोदी नवदिल्ल्यां प्रथमम्‌ अखिलभारतीय आयुर्वेद संस्थानम्‌
उदघाटयत्‌।

 अफगानिस्तान आरक्षिबल प्रशिक्षणकेन्द्रे दुरापादित आत्मघात्याक्रमणे
द्वात्रिंशज्जना: मृता: द्विशतं च व्रणिताः।

 पनामा गोप्यपत्र-प्रकाशन-प्रकरणे मालटा देशस्य रहस्योद्घाटयित्री पत्रकारी कार
बम्बविस्फोटेन मारिता।

प्रधानमन्त्री-आयुर्वेदः

प्रधानमन्त्रिणा उक्तं यत्‌ देशस्य सर्वेषु जनपदेषु एकैकः आयुर्वेदिक
चिकित्सालयः स्थापयिस्यते। आयुषमन्त्रालयः तदर्थं कार्य करोति। नरेन्द्रमोदी
न्यगादीत्‌ यत्‌ विगत-वर्ष-त्रये पच-षष्टितोऽपि अधिकाः चिकित्सालयाः
समुद्‌घाटिताः। आयुर्वेद-प्रवर्तकस्य धन्वन्तरेः जयन्ती आयुर्वेद-दिवसत्वेनामान्यते।
अद्य द्वितीयायुर्वेद- दिवसावसरे नवदिल्ल्याम्‌ अखिलभारतीय आयुर्वेद
सस्थानमुदघाटयन्‌ असौ अवोचत्‌ यदिदं संस्थानम्‌ आयुर्वेदीय-चिकित्सापदधति
द्रढयिष्यति। श्रीमोदी भणितवान्‌ यत्‌ कतिचित्‌-वर्षपूर्वं॑सूचना-प्रौद्योगिकी क्षत्र
आगता-क्रान्तिरिव आयुर्वेदान्तर्गतं स्वास्थ्यक्रान्ति-प्रवर्तनस्य समयः समागतोऽस्ति।
प्रधान-मन्त्रिणोक्तं यत् विश्वं समग्र-चिकित्सा-प्रणालीं अन्विषति। योगायुर्वेदौ च
विश्वस्य समग्र-चिकित्सा-प्रणालीं भवितुमर्हिष्यतः।

जेटली

वित्तमन्त्री अरूणजेटली एम0 सी0 एक्स इति अन्तर्जालीय-वस्तु-आपणे अद्य
नवदिल्ल्याम् स्वर्णस्य वाणिज्य समारभत। तेनोक्तं यत् स्वर्णस्य वाणिज्यम्
औपचारिकतया प्रवर्तयितुम् एषः प्रथमः पादक्षेपः वर्तते। अस्मिन् अन्तर्जालीय-वस्तु-
आपणे एक किलोग्राम यावत्‌ स्वर्णं क्रेतुं विक्रेतुं वा शक्यते।

महाराष्ट्र-कर्मविराम:

महाराष्ट्र-राज्यमार्ग-परिवहन निगमस्य लक्षाधिकाः कर्मकराः वेतन-
वृद॒धिमभियाचयन्तः अनिश्चित-कालावधये कर्मविरामाय गताः। अनेन दीपावल्याः
अवसरे गृहनगरं जिगमिषव: यात्रिणः दुष्प्रभाविताः सन्ति। निगम-कर्मकराः सप्तम-
वेतन-आयोगस्य संस्तुतीनां प्रवर्तनपर्यन्तं प्रतिशतं पंचविंशति मितां वृद्धिम्
अभियाचयन्तः गतरात्रितः कर्मविरामे गताः।

संचार पत्रकार्या: हत्या

पनामा गुप्तपत्रप्रकाशन प्रसंगे मालटायाः रहस्योद्घाटयित्र्याः पत्रकार्याः डाफ्ने
करूआना गलिजिया इत्यस्याः विस्फोटक-आक्रमणे हत्या विहिता। मालटादेशस्य
प्रधानमन्त्रिणा जोसफ मस्कटेन पत्रकार्याः हत्या अभिव्यक्तेः स्वतन्त्रतायाः हत्येति
वर्णिता।

अफगानिस्तानाक्रमणम्‌

अफगानिस्ताने पक्तिया प्रान्तस्य राजधान्यां गारदेज इत्यत्र अद्य
आरक्षिमुख्यालये आत्मघात्याक्रमणेन दवात्रिंशत्‌ जनाः पंचत्वं गताः द्विशतं च
व्रणिताः। सूचनेयं तत्रत्येन उपराज्यपालेन अब्दुल वली साहीत्यनेन प्रदत्ता। स्थानीय-
संचार-माध्यमेः आक्रमणे प्रान्तस्य आरक्नि-प्रमुखोऽपि हतः इति सूच्यते।
अधिकारिणः प्रावोचन्‌ यत्‌ वाहनद्वयेन आरक्षि-प्रशिक्षण-केन्द्रमुद्दिश्य  ट्रक बम,
हंमवी बम चेति विस्फोटके उपयोजिते।

पाकिस्तान-ड्रोनविमानाक्रमणम्‌

अफगानिस्तानस्य सीम्नि पाकिस्ताने जनजातीये कुर्म जनपदे तालिबानस्य
सहयोगि-हक्कानीगुल्मोपरि अमेरिकया विहिते ड्रोन विमानाक्रमणे मृतकानां संख्या
समेध्य षड्विंशतिः संजाता। गतदिवसीयमिदम् आक्रमणं आतंकवादिषु
विहिताक्रमणेषु ऐषमो वर्षीयं घातकम् आक्रमणम् अवर्तत। अफगानिस्तानीय स्रोतांसि
सूचयन्ति यत् आक्रमणमिदं पक्तिया प्रान्तीय सीमा-समीपे विहितम्।

भाजपा-कांग्रेस

भाजपादलेन पलायितकस्य अस्त्र-वाणिज्य-मध्यस्थस्य, संजय भण्डारिणः
राबर्टवाड्रायाश्च सम्बन्ध विषये कांग्रेस नेतृत्वस्य मौनाचरणं परिपृष्टम्। वरिष्ठा
भाजपा नेत्री, रक्षामन्त्री च निर्मलासीतारमण: नवदिल्ल्या वार्ताहर-सम्मेलने
अकथयत् यत् रावर्टवाड्रा अस्त्र व्यापारिणा संजय भण्डारिणा सह लन्दनस्थे आवासे
सम्भाषणं कृतवान्। अनया आश्चर्यपूर्वक प्रोक्त यत्‌ रोबर्ट वाड़ाया: वैमानिक-यात्रा-
पत्रस्य क्रयणमपि संजय-भण्डारिणा कृतम् इति विषयेऽपि कांग्रेसदलं किमर्थं मानं
सन्धते।

पंजाब-हत्या

पंजाबराज्ये लुधियानायाः बस्ती जोडेवाल क्षत्रस्य गगनदीप-वीथ्याम्‌ अज्ञात-
आक्रमणकारिभिः राष्ट्रिय-स्वयं-सेवक-संघस्य नेता रविन्दर-गौसाई गोलिकाभिः
मारितः। श्री गोसाई घटनास्थले एव पंचत्वं गतः। प्राराम्भिक सूचनानुसारं शाखायाः
दैनिक-कार्यक्रमतः प्रत्यावर्तन-समये संघ-नेतरि गोलिकाः प्रहृताः।


                                                                      इति वार्ता:
