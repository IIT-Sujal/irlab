
दिनांकः 16-07-2018

प्रातः 06:55

मख्य-वार्ताः


प्रधानमन्त्री नरेन्द्रमोदी अद्य पश्चिम-बंगालस्य मिदनापुर-नगरे कृषकाणां जनसभां सम्बोधयिष्यति।

 संसदः प्रावृट्-सत्रावधौ प्रशासनं विरुध्य विषमपरिस्थितम् आपादयितुं रणनीति-संरचनार्थम् अद्य
विपक्ष-दलानि मेलिष्यन्ति।

 फीफा-विश्वचषक-पादकन्दुकस्पर्धायां क्रोएशिया-दलं पराभूय फ्रांसदलेन विजयश्रीः अधिगता।

 चतुर्थ-विम्बलडन पुरुषवैकल-स्पर्धा नवोक-जोकोवितेन विजिता।

प्रधानमन्त्री पश्चिम-बंगाल-जनसभा

प्रधानमन्त्री नरेन्द्रमोदी अद्य पश्चिम-बंगालस्य मिदनापुर-नगरे कृषकाणां जनसभां सम्बोधयिष्यति।
नातिचिरमेव प्रशासनेन शारदीय-शस्यानां संवर्धित-न्यूनतम-समर्थन मूल्य-विषये अस्यां जनसभायां विशेषणं
चर्चा भविष्यति। भाजपा-दलस्य पश्चिम-बंगालैकांशस्य अध्यक्षः दिलीप-घोषः अब्रवीत् यत् भाजपा-दलस्य
कार्यकर्तारः न्यूनतम-समर्थन-मूल्य-संवर्धनार्थं प्रधानमन्त्रिणम्‌ अभिनन्दयितुं समीहन्ते आगामी महानिर्वाचनम्‌
अभिलक्ष्य स्वीय-जनाधार-विस्ताराय दलेन यथा संभवं प्रयत्यते।

विपक्षः-प्रावृट् सत्रम्

संसदः प्रावृट्-सत्रावधौ प्रशासनं विरुध्य विषमपरिस्थितम् आपादयितुं रणनीति-संरचनार्थम् अद्य
विपक्ष-दलानि मेलिष्यन्ति। कांग्रेस-दलं समेत्य अन्य- विपक्ष-दलानां नेतारः राज्यसभायां विपक्षनेतारं
गुलामनवी-आजादं संसदः स्थिते कार्यलये मेलिस्यन्ति। संसदः सत्रं बुधवासरादारम्प अगस्त-मासस्य दशम-
दिवस-पयन्त॑ प्रचलिष्यति। सत्रेडस्मिन्‌ अष्टादश कार्यदिवसा: भविष्यन्ति।

ट्रम्प-पुतिनौ

अमेरिकीय-रष्ट्रपतिः डनल्ड-ट्रम्पः रूस-देशीयेन स्वीय-समपदस्थेन ब्लादिमिरपुतिनेन सह
सम्भाषणार्थं हेलसिंकी-नगरं सम्प्राप्तः। इतः पूर्व रूस-देशेन सह नीति-विषये सज्चार-माध्यमीय-वृत्तम्‌
अभिलक्ष्य तेन सञ्चारमाध्यमानि कट्वालोचितानि ट्रम्प-पुतिनयोर्मध्ये सम्भाषणात् पूर्वम् अद्य प्रातः
निमन्त्रकः राष्ट्रपतिः सौलीनिनिस्तो ट्रम्पं मेलिष्यति।

नवाजशरीफः

पाकिस्तानस्य प्राक्तन-प्रधानमन्त्री नवाजशरीफः तस्य पुत्री मरियमः जामाता महोम्मद-सफदरश्च
भ्रष्टाचार-प्रकरणे दण्डं विरुध्य अद्य इस्लामाबादोच्चन्यायालयस्य समक्षं समाह्वानात्मिकां याचिकां
प्रस्तोष्यन्ति। एते त्रयः रावलपिण्डी-नगरे आदियाला-कारागारे आयादधिक सम्पति-सन्धारण-प्रकरणे
निगृहीताः सन्ति।

अफगानिस्तान विस्फोटः

अफगानिस्तान राजधान्यां काबुलनगर्यां शासकीय-मन्त्रालयं निकषा दुरापादितेन
आत्मधात्याक्रमणेन न्युनान्यूनं दश-जनाः मृताः अधिकारिभिः सूचितं यत्‌ ग्रामीण पुनर्वास-मन्त्रालयस्य
कर्मकरान्‌ अभिलक्ष्य आत्मधात्याक्रमणमिदं दुरापादितम्‌।

फीफा

फीफा-विश्वचषक-पादकन्दुक-स्पर्धायां द्वितीयवारं फ्रांसदेशेन विजयश्रीः अधिगता। गतरात्रौ
मास्को-नगरे लुझनिकी क्रीडांगणे समायोजिते रोमांचकारी ट्रन्दे फ्रांस-दलेन क्रोएशिया-वृन्दं द्वे अंकं विरुध्य
चतुर्भिः अंकैः पराजितम्। विगतशताब्देः अष्टनवतितम-वर्षादनन्तं फ्रांसदेशेन प्रथमं वारं स्पर्धेयं विजिता।
फीफा-विश्वचषक-स्पर्धायां विजयमभिलक्ष्य राष्ट्रपतिना रामनाथकोविन्देन प्रधानमन्त्रिणा
नरेन्द्रमोदिना च फ्रांस-देशः वर्धापितः।

विम्बलडन स्पर्धा

चतुर्थ-विम्बलडन पुरुषवैकल-स्पर्धा नवोक-जोकोवितेन विजिता। गतरात्रौ लन्दननगरे
समायोजितायां स्पर्धायां दक्षिण-कोरिया देशस्य केबिन एडर्सनः तेन षट्-द्वे, षट्-द्वे सप्त-षट् इत्यन्तरालैः
पराजितः।
