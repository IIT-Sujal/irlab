
दिनांकः 22-06-2018

प्रात: 06:55

अनुवादकः- युवराजभट्टराई
प्रवाचिका- मुदिता
आशुलिपिकः ओम्प्रकाश-ठाकुरः

इयम्‌ आकाशवाणी
सम्प्रति वार्ताः श्रूयन्ताम्
प्रवाचिका - मुदिता

मुख्यवार्ताः

 प्रधानमंत्री श्रीनरेंद्रमोदी अद्य वाणिज्यव्यापारविभागस्य कृते
राष्ट्रियराजधान्याम् इण्डियागेट पार्श्वे नूतनवाणिज्यभवन निर्माणार्थं
शिलान्यासं करिष्यति।

 जम्मू-कश्मीरे राज्यपालः एन.एन. वोहरावर्यः तत्र राज्यपालशासनविषये
परिचर्चार्थं सर्वदवलीयोपवेशनमाकारयत् |

 अपि च,

 विदेशव्यवहारमंत्री सुषमास्वाराजः साम्रेडं सबलं च प्रत्यपादयत् यत्‌
वैश्विकसुरक्षासमस्यानां समाधानाय भारतं यूरोपीय-संघेन समं वर्त्तते।

प्रधानमन्त्री-वाणिज्यभवनम्

प्रधानमन्त्री श्रीनरेन्द्रमोदी अद्य राष्ट्रिय राजधान्यां इण्डियागेट स्थलं निकषा
व्यापारविभागस्य कृते नूतन वाणिज्य भवनस्य शिलान्यासं करिष्यति। नूतनेऽस्मिन्
विनिर्मीयमाणे भवने सहस्रप्रायाः अधिकारिणां कर्मचारिणां च कृते आवासीय-
सौविध्यमुपपादयिष्यते। नूतनमिदं भवनं न केवलं भारतस्य प्रवर्धमानाम् आर्थिक-
स्थितिमेव द्योतयिष्यति प्रत्युत प्रशासनद्वारा प्रविधीनामङ्गीकरणस्यापि प्रतीकं
भविष्यति। वाणिज्यभवनमिदं सर्वविधाधुनिक-प्रविधिभिः संवलितं भविष्यति। एतद्
हि पूर्णतः कर्गदरहितं भवनं विधास्यते यच्च सर्वप्रकारक-कुशल-प्रविधिनियन्त्रणाधीनं
भविष्यति।

जम्मू-कश्मीर-सर्वदलीयोपवेशनम्

जम्मू कश्मीरस्य राज्यपालेन एन.एन. वोहरा वर्येण राज्ये राज्यपालशासनं
प्रवर्तनस्य विषये परिचर्चार्थम् अद्य सायं श्रीनगरे सर्वदलीयम्‌ उपवेशनम्‌
आकारितमस्ति। आधिकारिक-स्रोतिभिः सूच्यते यत्‌ राज्यपालेन समरषामपि दलानां
प्रमुखाः, उपवेशनार्थं समाहूताः सन्ति। ध्येयमस्ति यद्‌ बुधवासरात्‌ प्रभृति जम्मू-
कश्मीरे राज्यपालशासनं कार्यान्वितिमस्ति।

जम्मु-कश्मीर-एन.एस.जी.बलनियौजनम्‌

प्रशासनेन विनिर्णीतं यत् जम्मू-कश्मीर आतंकवाद-निरोधकोपायत्वेन देशस्य
एन.एस.जी. इति आंतकवाद-निरोधक-राष्ट्िय-सुरक्षा-बलं नियोजयिष्यति,
गृहमन्त्रालयस्य अधिकारिभिः नवदिल्ल्यां प्रतिपादितं यत्‌ यत्र यदा
आवश्यकतानुभविष्यते तत्र तदा तदा एन.एस.जी. बलं नियोजियिष्यते। विशेष-दशासु
यथा अपहरणकृत्येषु भवनेषु आतंकिनां निगूहनस्थितौ, एन.एस.जी. भटानाम्
अन्वयनं करिष्यते। मन्त्रालयस्यानुसारेण भूरि चरणेषु कमाण्डो इति
आतंकनिरोधकबलस्य शत भटाः अपि तत्तदभियानेषु एन.एस.जी. भटैस्साकं
सन्नियोजियिष्यन्ते। येन आतंकवादविरोध्यभियानं प्रभावितया प्रवर्तितं भवेत्।

गोयलः -वृद्धिपरिमितिः

वित्तमन्त्रिणा पीयूषगोयलन विश्वासः प्रकटितो यत् भारतं सदैव अंकद्वयस्य
विकासपरिमितिं समर्जयिष्यति इति। यतो हि देशस्य भौगोलिकी स्थितिः
भिन्नास्ति, मध्यवर्गीयाणाम् आंकाक्षाश्चापि भिन्नाः वर्तन्ते। नवदिल्ल्यां दृश्य-
श्राव्य-सम्पृक्ति-द्वारा वाकिंघम-शायर इत्यस्य लेटीमेर मध्ये द्वि-दिवसीय भारत-
ब्रिटेन-नेतृत्व-सम्मेलनस्य अवसान-दिवसे श्रीगोयलेन प्रोक्तं यत् प्रशासन-द्वारा
उपपादिताधारिकसंरचनानां माध्यमेन अर्थव्यवस्थायाः परिमितिसंवर्धने
सहाय्यमवाप्स्यते। अनेनोक्तं यत् अस्माभिः कदापि अर्थव्यवस्थायाः ईदृशी सुष्ठुतर-
स्थितिः नैव दृग्गोचरिता यादृशी सम्प्रति सम्प्रतीयते। भारतं सम्प्रति प्रतिक्षेत्रं
विश्वस्य ध्यानाकर्षणं कुरुते |

नक्सल-निगडनम

एन.आई.ए. इति राष्ट्रियान्वीक्षणाभिकरणेन बिहारस्य कटिहार जनपदात्
वांछित-नक्सलवादी निगडितोऽस्ति। असौ नक्सलवादिभ्यः आयुधानाम्‌ उपपादने,
धनप्रदाने च वांछितः आसीत्। एषः नक्सलवादी उमेश कुमार यादव नाम्ना
अभिज्ञातोऽस्ति। अनेन निगडनेन सहैव एन.आई.ए. अभिकरणेन सम्प्रतं यावत्
प्रसंगेऽस्मिन् चत्वारि निगडनानि विहितानि।

सषमा

विदेशमत्री सुषमास्वराजः गतिदिने ब्रसल्स-स्थित-यूरोपीय-संसदिः
अन्ताराष्ट्रीय-योग-दिवस-समारोहे भारतस्य प्रातिनिध्यं कृतवती। अवसरेऽस्मिन् सा
आधुनिक-विश्वे योगस्य महत्व-विषये बलं दत्तवती। श्रीमती स्वराजः प्रोक्तवती यत्
सम्पूर्ण-विश्वम् एकैव कुटुम्बकम् वर्तते।
