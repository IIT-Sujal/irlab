 

दिनांक: 29-01-2018

प्रात: 06:55
प्रवाचकोऽनुवादकश्च - पुरुषोत्तमशर्मा

इयम् आकाशवाणी
सम्प्रति वार्ताः श्रूयन्ताम्‌-

प्रवाचकः - पुरुषोत्तमशर्मा

मख्यवार्ता:

संसदः आयव्ययपत्रकसत्रम्‌ अद्य प्रारभते। राष्ट्रपतिः रामनाथकोविन्दः सदनद्वयस्य संयुक्तसत्रं सम्बोधयिष्यति।

० लोकसभायाः आसनत्रयस्य विधानसभामाश्च आसनद्वस्य उपनिर्वाचनानां कृते अद्य राजस्थाने पश्चिमबङ्गाले च

मतदानं भविष्यति।

अपि च,

एम.सी.मैरीकॉम: मनोजकुमारश्च इंडिया-ओपन-बॉक्सिंग- स्पर्धामालिकायां प्रागुपान्त्यचक्रे प्रविष्टौ।

आयव्ययपत्रकसत्रम्‌

संसद: आयव्ययपत्रकसत्रम् अद्य प्रारभते। सत्रस्य प्रभमोभागः राष्ट्रपति-रामनाथकोविन्दस्य अभिभाषणेन सह
प्रारप्स्यते। आर्थिकसर्वेक्षणमपि अद्य प्रस्तोस्यते। गतदिने प्रशासनद्वारा समायोजिते सर्वदलीयोपवेशने प्रधानमन्त्री
नरेन्द्रमोदी राजनीतिकदलानां सहयोगम् अध्यार्थयत्। आकाशवाण्या प्रातः एकादशवादने राष्ट्रपति-रामनाथकोविन्दस्य
अभिभाषणस्य प्रसारणं भविष्यति।

उपनिर्वाचनम्

राजस्थाने अजमेर-अलवरलोकसभासनद्वयस्य विधानसभायाः मण्डलगढासनस्य च उपनिर्वाचनानांकृते अद्य
मतदानं भविष्यति। सममेव पश्चिमबङ्गालराज्ये हावडाजनपदस्य उलबेरियालोकसभासनस्य नोआपाडा
विधानसभासनस्य च उपनिर्वाचनानां कृते अपि मतदानम् अद्य एव भविष्यति। राज्यद्वये सुरक्षायाः दृढोपायाः विद्यन्ते।
उपनिर्वाचनानां परिणामा: गुरूवासरे उद्घोषयिष्यन्ते।

गणतन्त्रदिवससमापनसमारोहः

गणतन्त्रदिवससमासोहस्य समापनकार्यक्रमः अद्य नवदिल्ल्यां विजयचौकस्थले समायोजयिष्यते। देशभक्त्या
आप्लावितेस्मिन्‌ कायक्रमे सैन्यबलानाम्‌ आरक्षिबलानां च गीतप्रस्तुतिः विशेषाकर्षणकेन्द्रं भविष्यति

कासगजञ्जोपद्रवम्‌

 
उत्तरप्रदेशे कासगज्जोपद्रवप्रकरणे द्वादशोत्तैकशतं जना: निगडिता:। प्रभावितक्षेत्रे सुरक्षाबलानि
नियोजितानि सन्ति। प्राशासनिकाधिकारिभिः सूचितं यत् तत्र स्थितिः स्थिरतामुपैति।

गोखल सचिवः

विजय-केशव-गोखले अद्य विदेशसचिवपदभारम्‌ अङ्गीकरिष्यति। असौ सम्प्रति विदेशमन्त्रालये
आर्थिकसम्बन्धविषये सचिवः वर्तते। गोखले वर्यः एस-जयशङ्करस्य स्थानं स्वीकृत्य वर्षद्रयं यावत्‌ विदेशसचिवपदे
कार्य करिष्यति।



इंडिया-ओपन-बाक्सिंग इति भारतीयमुक्त-मुष्टामुष्टिस्पर्धा शृङ्खला गतदिने नवदिल्ल्यां प्रारब्धा। शृंखलायां
भारतस्य एम.सी.मैरीकामः मनोजकुमारश्च प्रागुपान्त्यचक्रे स्थानम्‌ अधिगतवन्तौ। महिलापुरुषवर्गीया संयुक्तस्पर्धायाः
भारते प्रथमः आयोजनमिदं वर्तते।

                                               ॥ इति वार्ताः ।।
