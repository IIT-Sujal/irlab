संस्कृतवार्ताः

दिनांकः 09-04-2018
प्रात: 06:55
प्रवाचकोऽनुवादकश्च - परमानन्द-आाः

आशुपिलिकः - राजेश-पाण्डेयः

इयम्‌ आकाशवाणी
सम्प्रति वार्ताः श्रूयन्ताम्
प्रवाचकः - परमानन्द-झाः
मुख्य-वार्ताः

० भाजपा-दलेन कर्णाटक-विधानसभा-निर्वाचनेश्यः द्वि-सप्ततेः
प्रत्याशिनां प्रथमा सूची प्रकाशिता।

* प्रधानमन्त्री श्रीनरेन्द्र-मोदी अद्य नविदल्ल्यां केन्द्रीय-सार्वजिनक-
क्षेत्रोपक्रमाणां संगोष्ठीमेकां सम्बोधयिष्यति।

* प्रतिरक्षा-मन्त्री निर्मला सीतारमणो ब्रूते यदस्माकं राष्ट्र प्रतिरक्षा-क्षेत्रे
अधिकाधिकां स्वावलम्बितां समधिगच्छेत्-इत्यावश्यकम्।

अपि च,

 राष्ट्रपतिः श्रीरामनाथ-कोविन्दः प्रावोचत् यद् आतंकवादस्य

समूलोत्पाटनाय वैश्विक-स्तरे व्यापिका रणनीतिः अपेक्ष्यते।

भाजपा-सूची-कर्णाटकम्‌

भाजपा-दलेन कर्णाटक-विधानसभा-निर्वाचनेभ्यः द्वि-सप्ततेः
प्रत्याशिनां प्रथमा सूची प्रकाशिता। केन्द्रीयो मन्त्री जे.पी.नइडा गतरात्रौ
नवदिल्ली-स्थे मुख्यालये दलस्य केन्द्रीय-नैर्वाचनिक-समिते: मन्त्रणोप-
वेशनाऽनन्तरं स्वीय-प्रत्याशिनां नामानि प्राकाशयत्। कर्णाटके दलस्य
मुख्यमन्त्रि-पद-प्रत्याशी बी.एस्‌.येदुरप्पा शिकारीपुरा-निर्वाचन-क्षेत्रात्

प्रतिस्पर्थिष्यते।

प्रधानमन्त्री-संगोष्ठी

प्रधानमन्त्री श्रीनरेन्द्र-मोदी अद्य नविदल्ल्यां केन्द्रीय-सार्वजिनक-
क्षेत्रोपक्रमाणां संगोष्ठीमेकां सम्बोधयिष्यति। संगोष्ठ्यामेतस्यां सार्वजनिक-
क्षेत्रोपक्रमाणां, विभिन्नानां मन्त्रालयानां च वरिष्ठाः अधिकारिणो भागं
ग्रहीष्यन्ति। आधिकारिक-विज्ञप्तौ व्याहृतं यदत्र गोष्ठ्यां औदयोगिक-
प्रशासनं, मानव-ससाधन-प्रबन्धन, वित्तीय-नवाचाराः- इत्यादीन्‌ विषय-

विन्दून् आधृत्य विशेषज्ञ-वृन्देन सैद्धान्तिक-प्रस्तुतयो विधास्यन्ते।

सीतारमणः-प्रतिरक्षा
प्रतिरक्षा-मन्त्री निर्मला सीतारमणो ब्रूते यदस्माकं राष्ट्रं प्रतिरक्षा-
क्षेत्रे अधिकाधिकां स्वावलम्बितां समधिगच्छेत्-इत्यावश्यकम्। मद्रास-स्थे
भारतीय-प्राविधिक-संस्थाने ह्यश्छात्रान् सम्बोधयन्त्या तया प्रोक्तं यद्भारते
प्रतिरक्षा-क्षेत्रीय-स्वावलम्बितायै नवाचार-प्रवणानां युवकानां भूमिका
सर्वाधिकं महत्त्वपूर्णा विद्यते। सा अवदत् यत् प्रशासनं मेक इन इण्डिया
इत्यभियानं प्रचाल्य प्रतिरक्षा-क्षेत्रेऽपि निर्माण-प्रक्रियां सरलीकर्तु प्रयत्न-परं

विद्यते।

राष्ट्रपति:-गिनी

राष्ट्रपतिः श्रीरामनाथ-कोविन्दः प्रावोचत् यद् आतंकवादस्य
समूलोत्पाटनाय वैश्विक-स्तरे व्यापिका रणनीतिः अपेक्ष्यते। गतरात्रौ गिनी-
देशस्य संसदं सम्बोधयता श्रीकोविन्देन कथितं यज्जगति भीषण-तमस्य

आहवानस्यास्य सांमुख्यम् अस्माभि: मन्दतम-गत्या विधीयमानं विद्यते।

नेपालप्रधानमन्त्री

नेपालीयः प्रधानमन्त्री के.पी.शर्मा ओली ब्रूते यत्तस्य सद्यः

 

सम्पन्नया भारत-यात्रया देश-द्वय-मध्य-गाः सौहार्द-सम्बन्धाः सुतरां सुदृढ-
तराः संजाताः सन्ति। भारतस्य दिन-त्रयात्मिकां यात्रां सम्पाद्य स्वदेशं

प्रतिनिवृत्तः श्रीओली गतदिवसे काठमाण्डु-स्थे त्रिभुवन-अन्ताराष्टिय-
विमानपत्तने वार्ताहरान्‌ व्याहरत्‌ यद्‌ भारतीय-नेतृभि: तदीयं सम्भाषणं

नितरां सौहार्द-मये, गुणात्मके च परिवेशे सम्पन्नम्।

                                                             || इति वार्ताः ।।
