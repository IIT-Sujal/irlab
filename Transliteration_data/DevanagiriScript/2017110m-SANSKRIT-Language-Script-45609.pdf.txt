
दिनाकः 01/ 10/ 2017
प्रातः 06:55
मुख्यवार्ताः

० रेल्‌-मन्त्री पीयूष-गोयलः देशे रेल्‌-सेतूनां सविशेषे सन्दर्भे रेल-यात्रिणा
सुरक्षां सुनिश्चेतुं नैकान् समुपायान् समुद्घोषितवान्।

० गृहमन्त्री राजनाथ-सिंहः अब्रवीत् यच्चीन-सीमान्त-वासिनो जनाः
रणनैतिक-दृशा देशस्य सम्पत्ति-भूताः सन्ति, अतः तेषां विस्थापनं
कथमपि नैवानुष्ठेयम्।

° भारत-ऑस्ट्रेलियोर्मध्ये अनु-वर्तमानायाः पञ्चैक-दिवसीय-क्रिकेट्-
स्पर्धा-शृंखलायाः पञ्चमी चरमा च स्पर्धा अद्य नागपुरे
समायोज्यते।

रेल-गोयलः

रेल्-मन्त्री पीयूष-गोयलः देशे रेल्-सेतूनां सविशेषे सन्दर्भे रेल-यात्रिणां

सुरक्षां सुनिश्चेतुं नैकान् समुपायान् समुद्घोषितवान्। तेन यात्रि-सुरक्षायाः
सन्दर्भे ह्यो मुम्बय्यां वरिष्ठैः रेल्-विभागीयाधिकारिभिः नव-होरा-दीर्घम्
मन्त्रणोप-वेशनमायोजितम्। श्रीगोयलस्य मन्त्रणेयं विगत-दिवसेषु मुम्बय्यां
दुरापन्ने भीषण-सेतुभंशे त्रयोविंशति-जनानां मृत्युमभिलक्ष्य विशिष्टं

महत्त्वमादधाति।

आतकवादिनः-पञ्जाबम्‌

पञ्जाबे मोगा-प्रान्तात्‌ निगृहीतेषु सप्तसु बन्बर-खालसा-गुल्मोग्र-
वादिषु षट्‌ सप्त-दिवसानाम्‌ आरक्षि-निग्रहणे प्रेषिताः, एकश्च
किशोरापराधि-गृहे स्थापितः। ततः पूर्व, गुप्तचराभि-करणानां संकेतमनुसृत्य
लुधियाना-रक्षिभिर्धृताः इमे अपराधिनो गतदिवसे न्यायालयस्य समक्षम्
उपस्थापिताः। एषां सकाशाद् रक्षिभिः प्रभूत-मात्रायाम् आयुध-विस्फोट-
सामग्र्यः समासादिताः सन्ति।
राजनाथः-चीनम्

गृहमन्त्री राजनाथ-सिंहः अब्रवीत्‌ यच्चीन-सीमान्त-वासिनो जनाः
रणनैतिक-द्रशा देशस्य सम्पत्ति-भूताः सन्ति, अतः तेषां विस्थापनं
कथमपि नैवानुष्ठेयम्‌। उत्तराखण्डस्य जोशीमठ-प्रान्ते स्थानीयान्‌, भारत-
तिब्बतारक्षि-बल-सम्बद्धांश्च जनान्‌ सम्बोधयन्‌ श्रीसिहः स्पष्टमकरोत्‌ यद्‌
उक्त-जनानां विस्थापनं सर्वथा वारयित्वा भारतस्य सुरक्षा यथा

संकटापन्ना न स्यात्‌ तथा सीमारक्षिभिः सुनिश्येतव्यम्‌।

भारतामेरिके-खाद्यम्‌

भारतं खाद्यान्नानाम् अपक्षयं रोद्धुं व्यापक-स्तरे प्रयास-रतं
विद्यते। एतच्च तथ्यं गतदिवसे केन्द्रीय-खाद्य-प्रसंस्करणोद्योग-मन्त्री
हर-सिमरत-कौर-बादलः प्रकाशमानीतवती। सा हि सम्प्रति सन्दर्भेऽस्मिन्
अमेरिकीय-कृष्युद्योग-खाद्य-प्रसंस्करण-समवायानां कार्य-पद्धतिमध्येतुं

तद्देश-यात्रा-निरता विद्यते।

क्रिकेट्

भारत-ऑस्ट्रेलियोर्मध्ये अनु-वर्तमानायाः पज्चैक-दिवसीय-क्रिकेट्‌-
स्पर्धा-शृंखलायाः पञ्चमी चरमा च स्पर्धा अद्य नागपुरे समायोज्यते।
स्पर्धा अपराहणे सार्धक-वादनाद्‌ आरभ्य प्रवर्तिष्यते। अतिथेयेन भारतीय-
क्रीडक-वृन्देन आदितः स्पर्धा-त्रय विजित्य प्रवर्तमाना क्रिकेट्‌-शुखला प्रागेव
स्वायत्तीकृता$स्ति। चतुर्थी बेंगलूरु-स्पर्धा अमण-कारिणा ऑस्ट्रेलिया-दलेन
विजिता।

                              इति वार्ताः
