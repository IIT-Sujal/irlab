दिनांकः 10-12-2017
प्रातः 06:55

मुख्य-वार्ताः

 गुजराते विधानसभा-निर्वाचनानां प्रथमे चरणे ह्यः अष्टषष्टिः
प्रतिशतं मतदातारः स्वीय-मताधिकारान् प्रयुक्तवन्तः।

आसियान-भारत-सम्पर्क-संमेलनं श्वो नवदिल्ल्यां समारप्स्यते।

 भारत-श्रीलंकयोर्मध्ये प्रथमा एकदिवसीया क्रिकेट्-स्पर्धा अद्य
हिमाचलप्रदेशे धर्मशालायां समायोज्यते।

गुजरातः- निर्वाचनम्‌

गुजराते विधानसभा-निर्वाचनानां प्रथमे चरणे हयो नवाशीत्यासनानां
कृते समायोजितानि मतदानानि शान्तिपूर्ण-रीत्या सम्पन्नानि। प्राप्त-
सूचनानुसारि तत्रैतस्मिन्‌ चरणे अष्टषष्टिः प्रतिशतं मतदातारः स्वीय-
मताधिकारान् प्रयुक्तवन्तः। अस्मिन् चरणे राज्यस्य कच्छ-सौराष्ट्र-
दक्षिणगुजराताख्याः त्रयो जनपदाः मतदानं संमुखी-कृतवन्तः।

आसियान-भारत-सम्पर्क-संमेलनम्‌

आसियान-भारत-सम्पर्क-संमेलनं शवो नवदिल्ल्यां समारप्स्यते।
ट्वि-दिवसीयायाः अस्याः संगौष्ठ्याः मुख्यो विचार्य-विन्दुरस्ति - एकविंशे
शताब्दे एशियायाम् अंक प्रविध्याश्रितस्य, साक्षाद्‌ भौतिकस्य च संपर्कस्य
सशक्तिकरणम्- इति। अनेन आयोजनेन भारतस्य आसियान-देशैः सार्धं
व्यापारोद्योग-क्षेत्रे विशिष्य आधारिकसंरचना-पथिनिर्माण-नौकायन-
अंकप्रविधि-अर्थ-ऊर्जा-उड्डयन-क्षेत्रेषु पारस्परिक-सहयोगं विवर्धयितुं महत्
साहाय्यं लप्स्यते।

सार्वभौमपरिचयपत्रम्‌-दिव्यागजनाः

केन्द्रं नातिचिरमेव दिव्यांग-जनेश्यः अशेष-देशे वैधं सार्वभौम-
परिचय-पत्रं वितरिष्यति। सामजिक-न्याय-सशक्तिकरण-विभागीयो
राज्यमन्त्री कृष्णपालगुर्जरः हयो हरियाणायां झज्जर क्षेत्रे समायोजिते
शिबिरे तथ्यमेतद् विज्ञापयन् अवादीत् यत् सम्प्रति दिव्यांगानां परिचयपत्रं
न खलु राज्यान्त्ररेषु वैधं मन्यते।

तरलीकृतभूतैलवातिः-मेघालयः

केन्द्रेण मेघालये एल्‌-पी-जी-इति तरलीकृत-भूतैल-वातेः
कूपीनिमाणाय संयन्त्रमेकं स्थापयितुं पञ्च-सप्तति-कोटि-रूप्यकाणि
संस्तुतानि सन्ति। उत्तरपूर्वीयक्षेत्रे मेघालय एव तादृशः एकलः प्रदेशः, यत्र
एतद्‌-वाति-कूपी-निर्माण-संयन्त्रं नास्ति। केन्द्रीय-मन्त्री धर्मन्द्र-प्रधानः
व्यज्ञाययत् यन्नूतनं संयन्त्रं शिलाइ-नगरस्य पूर्वनिर्धारिते स्थले एव
निर्मास्यते।


असमप्रदेशे, व्यापार-विधान-सौकर्य-नीतेः आश्रयणाऽनन्तरं
चत्वारिंशत्सहस्रं साक्षाद्‌-वृत्यवसराः प्रशासनेन समुद्भाविताः। गतरात्रौ
आकाशवाण्याः संवाद-कार्यक्रमे भागं गृहणता असमोद्योग-वाणिज्यमन्त्रिणा
चन्द्रमोहन पट वारिणा प्रोक्तं यज्जगतः नैके ख्यात-निवेशकाः सम्प्रति
असमे विनिवेशाभिरुचिं प्रदर्शयन्तः परिलक्ष्यन्ते।

क्रिकेट्‌

भारत-श्रीलकयोर्मध्ये प्रथमा एकदिवसीया क्रिकेट्-स्पर्धा अद्य
हिमाचल-प्रदेशे धर्मशालायां समायोज्यते। स्पर्धा पूर्वाहणे सार्धैक-वादनात्
समारप्स्यते। रोहित-शर्मा भारतीयं, थिसरा-परेरा च श्रीलंकीयं दलं संनयतः।
अत्रेदं ध्यानास्पदं विद्यते यत् निरन्तरं सप्त एकदिवसीय-स्पर्धाः,
चैंपियन्स-चषकं च विजित्य भारतं सम्प्रति क्रिकेट्-क्रीडक-दलानां विश्व-
मानांकने शीर्ष-स्थलम्‌ अलंकुरुते।

                                                                       || इति वार्ताः ।।
