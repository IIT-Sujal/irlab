1
संस्कृत-वार्ता:
27-05-2018
सायं - 06:10
मख्य-वार्ता:

 प्रधानमन्त्रिणा नरेन्द्रमोदिना उत्तरप्रदेशस्य बागपत-क्षेत्रे देशस्य पूर्वी पेरिफेरल एक्सप्रेस
वे" इत्याख्यः प्रथमः कुशल-हरित-द्रुतगामि-राजमार्मः राष्टरायार्पितः।

 आकाशवाण्याः मन की बात कार्यक्रमे प्रधानमन्त्रिणा पारम्परिक-क्रीडा-संवर्धनार्थं जनाः
समाकारिताः।

 श्वः समायोजयिष्यमाणानां तत्‌ तत्‌ लोकसभा-विधानसभासनानाम्‌ उपनिर्वाचनानां पूर्व
सज्जता सम्पन्ना।

 उत्तरकोरिया-देशस्य नेता "किम जोंग उन:' परमाण्वस्त्रं विनाशयितुं नैजीं प्रतिबद्धतां सामेड
प्राकाशयत्।

प्रधानमन्त्री द्रुतगामिराजमार्गः

प्रधानमन्त्रिणा श्रीनरेन्द्रमोदिना अद्य उत्तरप्रदेशस्य बागपते पूर्वीय पेरिफेरल एक्सप्रेस-वे इत्याख्यो
द्रुतगामि-मार्गो लोकाय समर्पितः। मार्गोऽयं देशस्य प्रथमः कुशल-हरित-राजमार्गो वर्तते। षट्पंक्ति-युतः
पंचत्रिंशदुत्तरैकशतं किलोमीटर-मित: सुदीर्घो राजमार्गोयं पर्यावरणानुकूलोस्ति। मार्गेस्मिन्‌ सुरक्षाया:
विश्वस्तरीया: व्यवस्थाः विहिताः सन्ति। अस्मिन्‌ एक्सप्रेस-वे राजमार्गे गाजियाबाद-फरीदाबाद-
गौतमबुद्धनगर-पलवलादिषु सिग्नल इति संकेतरहितं यातायातं प्रचलिष्यति। अतः पूर्व प्रधानमन्त्रिणा दिल्ल्यां
निजामुद्दीन-सेतुतः उत्तरप्रदेश-सीमा-पर्यन्तं दिल्ली-मेरठ एक्सप्रेस-वे इत्याख्यस्य राजमार्गस्य प्रथम
चरणस्यापि उद्धाटनं कृतम्‌। तत्रामुना प्रायः षट्‌ किलोमीटरमिते दीर्घे मार्गे उन्मुक्त-जीपयाने मार्गीय-
प्रयाणमपि समाचरितम्‌। श्रीमोदिना बागपते जनसभां सम्बोधयता प्रोक्तं यत्‌ देशस्य सपाद-शत-कोटि-जनानां
जीवन-शैल्याः परिवर्तने आधुनिक-आधारिक-संरचनानां भूमिका अतिशय-महत्वपूर्णास्ति। अनेनैतदपि प्रोदितं
यत्‌ विकासेन समेऽपि जनाः लाभान्विताः भविष्यन्ति।

प्रधानमन्त्री मन की बात

प्रधानमन्त्रिणा विद्यालयीयच्छात्राः युवानश्च गुल्ली डण्डा, खो-खो, पिट्ठ्-सन्निभानां पारस्परिक-
क्रीडानां समेधनाय समाकारिताः। श्रीमोदिना भणितं यत् क्रीडाः, केवलं क्रीडाः एव न भवन्ति अपितु लक्ष्य-
निर्धारणे सामूहिक-कार्यभावना-वर्धने, मिथः सहयोग-संवर्धने चापि क्रीडाः सहायिकाः भवन्ति। आकाशवाण्याः
मन की बात कार्यक्रमे निज-विचारान् जनसम्मुखम् उपस्थापयता प्रधानमन्त्रिणा प्रोदितं यत् पारम्परिक-क्रीडाः
शारीरिक-सामर्थ्य-संवर्धनेन साकम्‌ अस्माकं तार्किक-विचारं, एकाग्रतां जागरूकतां च विकासयन्ति।
अनेनैतदपि प्रोक्तं यत् पारम्परिक-क्रीडाः सर्वांगीण-व्यक्तित्व-विकासाय, संवाद-कौशल-परिष्काराय च
उपयोगिन्यः: सिध्यन्ति। मोदिना प्रोक्तं यत् क्रीडासु देशस्य वैविध्ये ऐक्यमपि द्रष्टुं शक्यते। 'फिट इण्डिया इति
स्वस्थ-भारत-अभियान-विषये निज-विचारान्‌ प्रस्तुवता मोदिना प्रोक्तं यत् अनेनाभियानेन समं भूरि जनाः
संयुक्ताः भवन्ति। यस्मिन् चलच्चित्रोद्योग-जगतो जनान् समेत्य सर्वसाधारणाः अपि सन्ति। श्रीमोदिना विराट-
कोहलिन: स्वस्थ-समाह्वान-स्वीकरणमपि उल्लेखितम्। एतदतिरिच्य नैकेऽन्ये विषयाश्चापि मोदिना
चर्चिताः।

उपनिर्वाचन-सज्जता

दशराज्याणां चतुर्षु लोकसभा-आसनेषु, दशसु विधानसभासनेषु च श्वः समायोजयिष्यमाणानाम्
उपनिर्वाचनानां शांति-पूर्वकं समनुष्ठानार्थं समग्रा पूर्व-सज्जता सम्पन्नास्ति। लोकसभासनेषु यत्रोपनिर्वाचनं
जायते तत्र उत्तरप्रदेशाय कैरानाक्षेत्रं, महाराष्ट्रस्य पालघर-भान्द्रागोन्दिया चेति क्षेत्रद्वयं, च समाविशन्ति।

प्रसार भारती

प्रसार-भारत्या प्रवर्तमान-वर्षे सप्तत्रिंशद् उत्तर-चतुश्शताधिक-एकसहस्र-कोटि-रूप्याकाणां राजस्वम्
अर्जितमस्ति। धनराशिरयं विगत-वर्षापेक्षया प्रतिशतं द्वादश-मितोऽधिको वर्तते। प्रसार-भारत्याः मुख्य-
कार्यकार्यधिकारिणा शशि-शेखर-वेम्परि-वर्येण ट्वीट संदेश-माध्यमेन सूचितं यद् दूरदर्शनस्य,
आकाशवाण्याश्च वाहिनीभिः, केन्द्रैः, संजालैश्च सम्भूय एतद् राजस्वम् समर्जितम्।

अमेरिका-उत्तरकोरिया

उत्तर-कोरियायाः शीर्षनेत्रा 'किम जोंग उनेन' कोरिया-प्रायद्वीपं परमाणु-रहितं कर्तुं पुनरपि नैजी
प्रतिबद्धता प्रकटिता। असौ अमेरिकीय-राष्ट्रपतिना डोनल्ड-ट्रम्पेण साकं पूर्वनियोजित-मन्त्रणोपवेशनार्थमपि
वचनबद्धो5स्ति।

मेकूनू-चक्रवात: 

सऊदी अरबे, तत्पार्श्ववर्ति-ओमाने यमने च मेकुनू चक्रवातः अल्पीभूय न्यूनापीडक्षेत्रे परिवर्तितोऽस्ति।
ऋतु-विज्ञान-विभागानुसारेण चक्रवातः गतरात्रौ गहनापीडक्षेत्रे परिवर्तितः आसीत्। तदनन्तरं चक्रवातोऽयं
उत्तर-पूर्वीय-क्षेत्रं प्रति गच्छन् न्यूनीभूय परिवर्तितः आसीत्। एषश्चक्रवातः दक्षिण-ओमाने अधुनावधि आगतेषु
चक्रवातेषु भीषणतमः चक्रवातः अवर्तत। अधिकारिभिः सूचितं यत् चक्रवातेनानेन न्यूनान्यूनाः षट्जनाः मृताः,
त्रिंशज्जनाश्च विलुप्ताः। विलुप्तेषु यमन-भारत-सूडान-देशानां नागरिकाः समाविष्टाः सन्ति।

फ्रेंच-ओपन-स्पर्धा

फ्रेंच-ओपन-टेनिस-स्पर्धा अद्य पेरिस-नगरे समारभते। विश्व-मानांकने प्रथम-स्थान-भाजनीभूतः
वर्तमान-क्रीडकः राफेल नडालः नैजं स्थानं यथावस्थमेव प्रवर्तयितुं क्रीडिष्यति, महिला-एकल-वर्गे भाग-ग्रहण-
कर्त्री युकी भाम्बरी एकैव भारतीया क्रीडिका वर्तते। प्रथमे द्वन्द्वे अस्य साम्मुख्यं बेल्जियमस्य 'रूबैन बेमेलमन्स'
इत्यमुना समं भविष्यति। पुरूषयुगल-वर्गे रोहन-बोपन्ना भारतस्य प्रातिनिध्यं करिष्यति।

                                                          ॥ इति वार्ताः ॥
