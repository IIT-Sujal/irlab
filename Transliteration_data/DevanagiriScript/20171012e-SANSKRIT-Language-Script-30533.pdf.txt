  
दिनांक: 12-10-2017
सायं - 06:10

मख्यवार्ताः

 राष्ट्रपतिः रामनाथकोविन्दः प्रोक्तवान् यत् राज्यपालाः सहकारी संघवादे-केन्द्र-राज्य प्रशासनयोः मध्ये
महत्त्वपूर्ण सेतु रूपेण विराजन्ते।

 हिमाचल प्रदेशे प्रथम चरणस्य मतदानम् आगामि मासस्य नवमे दिनांके भविता।

 वित्तमन्त्रिणा भणितं यत् वस्तु सेवा कर परिषद् भू-सम्पदां करार्हतां विचारयिष्यति।

 केन्द्रीय वस्त्र मन्त्रिणा स्मृतिईरानी वर्यया ग्रेटर नोएडायां चतुश्चत्वारिशंत् भारतीय-हस्तशिल्प-उपहार
मेलकं समुद्धाटितम्। ।

राष्ट्रपति:

राष्ट्रपतिः रामनाथकोबिन्दः प्रोक्तवान् यत् राष्ट्रनिर्माणे युवजनानां महत्त्वपूर्ण-भूमिका वर्तते।
राजधान्यां राष्ट्रपतिभवने समायोजिते राज्यपालानां सम्मेलने श्रीकोविन्देन भणितं यत् देशस्य भविष्यम् यूनां
क्षमता-नैतिक मूल्य-संवेदनाशीलताभिः निर्मीयते। राज्यपालाः राज्यानां विकासकार्यक्रमेषु दिड्.निर्देशं प्रदातुं
समर्थाः इत्यपि राष्ट्रपतिना प्रतिपादितम्।


हिमाचल प्रदेशः

हिमाचल प्रदेशे विधानसभा -र्निवाचनस्य कार्यक्रमः उद्घोषितः। राज्ये मतदानम् आगामि मासे नवमे
दिनांके भविता। एतदुद्वोषयना मुख्य निर्वाचनायुक्तेन ए.के. जोतिना भणितं यत् राज्ये तत्काल प्रभावेण
आदर्श-आचार-संहिता प्रभावी जाता। नामांकनाधिसूचना सोमवासरे प्रकाशिता भविता।

जेटली

वित्तमन्त्रिणा अरूण जेटलिना प्रोक्तं यत् वस्तु सेवा कर परिषद भूसम्पदां करार्हतां विचारयिष्यति।
अमेरिकाया: हार्वर्ड विश्वविद्यालये भारते कर-परिष्कार-सम्बद्ध व्याख्याने श्रीजेटलिना उक्तं यत् भूसम्पत्
क्षेत्रे सर्वाधिक-करचौर्यं भवति।

स्मृतिः

वस्त्रमन्त्रिणा स्मृति ईरानी वर्यया अद्य ग्रेटर नौएडायां चतुश्चत्वारिशंत् भारतीय-हस्तशिल्प-उपहार
मेलकम् उद्घाटितम्। मेलकमिदं सोमवासरं यावत् प्रचलिष्यति। चतुर्दश वस्तुश्रेणिषु एकशतदेशेभ्यः त्रि-
सहस्राधिकाः हस्तशिल्पिनः अत्र भागमावहन्ति । मेलकस्य आयोजनं हस्तशिल्प-संवर्धन-परिषद विहितम्।
मन्त्रिणा भणितं यत् तदीय मन्त्रालयेन उद्योगान् समुन्नेतुं सार्थकोपायाः विहिताः, येषु विधिक-प्रक्रियागत-
समर्थनमपि सम्मिलित:।

उच्चतम न्यायालय:

सर्वोच्च न्यायालयेन अधिवक्तृणां कृते वरिष्ठ-अधिवक्ता-पद-प्रदानार्थम् अनेके दिक्-र्निदेशाः
प्रसारिताः। एतेषु प्रधानन्यायाधीशस्य अध्यक्षतायां स्थायी-समितेर्गठनं प्रमुखं वर्तते।

श्रीलंका-धीवरा:

श्रीलंका नौसनया गतरात्रौ पंच-भारतीय-धीवरा: नौकया सह निगृहीताः। नौसेना प्रवक्त्रा भणितं
यत्‌ निगृहीताः धीवराः श्रीलंकाजलक्षत्रे मत्स्य संग्रहं कुर्वन्ति स्म।


वियतनाम-जलाप्लावनम्

उत्तरीय-मध्य वियतनामे जलपूर-भूस्खलन घटनासु सप्तत्रिंशज्जनाः मृताः चत्वारिंशच्च न लभ्यन्ते
 अधिकारिभिः प्रोक्तं यत् अति-वृष्टेः होवा-विन्ह-प्रान्ते एकादश-जनाः मृताः, एकविंशः च अलब्धाः तत्र
अष्टादश-जनाः भूस्खलन-अवकरे निमज्जिता वर्तन्ते।



इमरान-खानः

पाकिस्ताने रनिवाचनायोगेन तदशीय तहरीक-ए-इन्साफ-दलस्य अध्यक्षं इमरान-खानं न्यायालयस्य
अवमाननारोपे प्रत्याभूतेतर-निग्रहणादेशः प्रसारितः। खानः बारंबारम् आहूते सति वाद श्रवणाय न्यायालये
नागच्छति स्म, अपि च एतदर्थं तेन क्षमा याचिकाऽपि न प्रस्तुता।



आरूषि प्रकरणम्‌

अष्टोत्तरद्विसहस्रतमे वर्षे आरूषि-हेमराज हत्या प्रकरणे तलवारदम्पतिः निर्दोषः इति
इलाहाबादोच्चन्यायालयेन निर्णीतम्। न्यायालयेन निगदितं यत् उपलब्धसाक्ष्यैः दम्पतिं दोषीं स्थापयितुं न
शक्यते।

                                                   ॥ इति वार्ता: ॥
