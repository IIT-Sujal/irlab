
दिनाकः 22-02-2018

प्रातः 06:55

मुख्य-वार्तः

प्रधानमत्री नरेन्द्र-मोदी मेघालय-नागालौण्ड-विधानसभयोः निर्वाचनां कृते अद्य
नैर्वाचनिक-सभाः सम्बोधयिष्यति।
* उत्तरप्रदेश-निवेशक-सम्मेलने अदय वित्तमन्त्रिणम्‌ अरुण-जेटली-वर्य समेत्य
कतिपयाः केन्द्रीय-मन्त्रिणः सहभागित्वं विधास्यन्ति।

 स्वदेशे विकसितस्य पृथ्वी-ट्वितीय इति प्रक्षेप्यास्त्रस्य भारतेन ओडिशा-
केन्द्रात्‌ सफलं रत्रिकालिक परीक्षण विहितम्‌।

 सेन्चुरियन-स्थले समायोजितायां पुरुषवर्गीय- टी0 विंशति-क्रिकेट-स्पर्धायां
षण्णां क्रीडकाणां सुरक्षापूर्वकं दक्षिणाफ्रीका-दलेन भारती-वृन्दं पराजितम्।

मेघालय-नागालैंड-प्रचाराभियानम्
मेघालय-नागालौण्ड-विधानसभयो: निर्वाचनां कृते नैर्वाचनिक-प्रचाराभियानं
तीव्रीभूतमस्ति। प्रधानमंत्री नरेन्द्र-मोदी अद्य उभयो: राज्ययोः नैर्वाचनिक सभा:
सम्बोधयिष्यति। भाजपा-दलस्य नागालैण्डैकांशेन सूचितं यत् श्रीमोदी तुसांग-जनपदे
जनसभां सम्बोधयिष्यति। अन्यैः राजनीतिक-दलैः अपि राज्ये नैर्वाचनिक-
प्रचाराभियानं प्रवर्त्यते। कांग्रेस-अध्यक्ष: राहुल-गान्धी, सोनिया-गान्धी, डा0
मनमोहन-सिंहः अपि राज्यस्य यात्रां विधास्यन्ति इत्याकल्प्यते। मेघालये फुलवारी-
स्थले प्रधानमन्त्री अद्य नैर्वाचनिक-सभां सम्बोधचिष्यति। उभयो: राज्ययोः अस्य
मासस्य सप्तविंशे दिवसे मतदानम् अनुष्ठास्यते।

उत्तरप्रदेश-निवेशक-सम्मेलनम्

उत्तरप्रदेश-निवेशक सम्मेलने अद्य कतिपयाः केन्द्रीय-मन्त्रिणः सहभागित्वं
विधास्यन्ति। वित्तमन्त्री अरुण जेटली बैंकविषयक-सत्रस्य आध्यक्ष्यं करिष्यति
सममेव सूचना प्रविधि मन्त्री रविशंकर-प्रसादः सूचना-प्रविधि-सम्बद्धस्य सत्रस्य
आध्यक्ष्यं विधास्यति। राष्ट्रपति: रामनाथ-कोविन्द: समापन-सत्रस्य मुख्यातिथिरूपेण
उपस्थास्यति।

पृथ्वी-प्रक्षैप्यास्त्रम

स्वदेशे विकसितस्य पृथ्वी-द्वितीय इति प्रक्षेप्यास्त्रस्य भारतेन ओडिशा-
केन्द्रात्‌ सफलं रत्रिकालिक परीक्षणं विहितम्‌। प्रतिरक्ना-सूत्रैः सूचितं यत्‌
प्रक्षेप्यास्त्रमिदं सार्धत्रिशतं किलोमीटर-अन्तरालं यावत्‌ भूमितो भूमि प्रति
प्रहारक्षमतान्वितं वर्तते। गतरात्रौ प्रायः सार्धाष्टवादने चांदीपुर-केन्द्रात् अस्य सफलं
परीक्षणं विहितम्‌।

न्यायालयः पञ्जाब नेशनल बैंकम्‌

मुम्बय्या: एकेन विशिष्ट-न्यायालयेन पञ्जाब नेशनल बैक-प्रवञ्यना प्रकरणे
नीरव-मोदिनः समवायस्य वरिष्ठाधिकारी विपुल-अम्बानी अपरे पञ्च-जनाश्च
मार्चमासस्य पञ्चदिनांक पर्यन्तं केन्द्रीयान्वीक्षण-विभ्ागीय-निग्रहणे प्रेषिताः। नीरव-
मोदिनः फायरस्तार-इन्टरनेशनल-समवायस्य विपुल-अम्बानी मुख्य-वित्तीयाधिकारी वर्तते।

प्रधानमन्त्री-आगाखानः

आध्यात्मिक-नेता आगाखानः गतदिने नवदिल्ल्यां प्रधानमन्त्रिणं नरेन्द्र
मोदिनम् अमिलत्। असौ दशदिवसीय-भारतयात्रा-प्रसंगे मंगलवासरे नवदिल्लीं
सम्प्राप्तः। स्वीय-दिल्ली-प्रवासावधौ आगा-खानः: राष्ट्रपति रामनाथ-कोविन्दमपि
मेल्रिष्यति।

जम्मू-कश्मीरम्‌

जम्मू-कश्मीरे किस्तवार-जनपदे सुरक्षा-बलैः आतंकवादिनां गुप्ति-स्थानकं
प्रणाशितं वृहन्मात्रिकम् आयुधसामग्रीजातं चाधिगतम्। प्रतिरक्षा-सूत्राणि
आकाशवाणीम्‌ असूचयन् यत् विशिष्ट-सूचनाम् अनुसृत्य किस्तवार-जनपदस्य
केन्सा-वनक्षेत्रे सुरक्षाबलैः अन्वेषणाभियानं प्रवर्तितम्।

क्रिकेट

सेन्चुरियन-स्थले समायोजितायां पुरुषवर्गीय- टी0 विंशति-क्रिकेट-स्पर्धायां
षण्णां क्रीडकाणां सुरक्षापूर्वकं दक्षिणाफ्रीका-दलेन भारती-वृन्दं पराजितम्। अष्टाणां
कन्दुक-क्षेपाणाम्‌ अवशिष्टे सति आतिथ्यदलेन एकोन-नवत्यधिकैकशतं धावनांकानां
विजयलक्ष्यम्‌ अधिगतम्‌
