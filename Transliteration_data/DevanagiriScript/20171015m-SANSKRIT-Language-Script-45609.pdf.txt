संस्कृत-वार्ताः

दिनांकः 15-10-2017

प्रात: 06:55

प्रवाचकोऽनुवादकः - परमानन्द-झाः

टंकण-सहायकः - तरुण कुमारः

मुख्य-वार्ताः

भारतेन वैश्विक-विपणेः हितमनुध्याय अन्ता-राष्ट्रिय-मुद्रा-कोषस्य
नियतांशानां सद्यः परिष्काराय समाहतम्।


 वरिष्ठाः भाजपा-नेतारः हिमाचल-प्रदेश विधानसभा-निर्वाचनार्थं
दलाभ्यर्थिनां नामानि निर्णेतुं गतरात्रौ एकत्रिताः अभूवन्‌

 अपि च,

 जम्मू-कश्मीरस्य पूंछ-जनपदे नियन्त्रण-रेखां निकषा पाकिस्तानीय-सैन्यैर्गत-
सायं पुनरारब्धे अकारणे गोलिकायुध-वर्षणे चत्वरो जनाः क्षताः संवृत्ताः।

अन्ताराष्ट्रियमुद्राकोषः-जेटली

भारतेन वैश्विक-विपणेः हितमनुध्याय अन्ता-राष्ट्रिय-मुद्रा-कोषस्य
नियतांशानां सद्यः परिष्काराय समाहूतमस्ति। ह्यो वाशिड्टने विश्व-मुद्रा-कोषस्य,
विश्वबैंकस्य च वार्षिकं मन्त्रणोप-वेशनमुद्वोधयन् वित्तमन्त्री अरुण-जेटली आशां
प्राकाशयत् यदेतत्संस्थायाः नियतांशानां पंचदशे सामान्य-समीक्षणे परिष्कार-
प्रस्तावो नूनमेवानु-मोदयिष्यते।

भाजपा-केन्द्रीयनिर्वाचनसमितिमन्त्रणा

प्रधानमन्त्रिणा श्रीनरेन्द्र-मोदिना, दलाध्यक्षेण अमित-शाहेन च समेताः
वरिष्ठाः भाजपा-नेतारः हिमाचलप्रदेशे विधानसभा-निर्वाचनार्थं दलाभ्यर्थनां
नामानि निर्णेतुं गतरात्रौ एकत्रिताः अभूवन्‌। प्राप्त-सूचनानुसारि दलस्य केन्द्रीय-
निर्वाचन-समित्या निर्णीतानाम्‌ अभ्यर्थनां नाम-सूची अद्य समुद्धोषयिष्यते। अष्ट-
षष्टि-सदस्यात्मिकायाः हिमाचल-प्रदेश-विधानसभायाः निर्वाचनार्थं मतदानानि
आगामिनः नोबेम्बर-मासस्य नवमे दिनांके निर्धारितानि विद्यन्ते।

संघर्षविरामोल्लंघनम्‌

 

जम्मू-कश्मीरस्य पृ्ध-जनपदे नियन्त्रण-रेखां निकषा पाकिस्तानीय-सैन्यैर्गत-
सायं पुनरारब्धे अकारणे गोलिकायुध-वर्षणे चत्वरो जनाः क्षताः संवृत्ताः। प्रतिरक्षा-
सूत्रैविज्ञाप्यते यत्‌ पश्चाद्‌ भारतीय-पक्षतोऽपि पाकप्रहाराणां समुचितं प्रत्युत्तरं
प्रादायि।

 

महाराष्ट्र-प्रदेश-काँग्रेस-समितेः पूर्व-महासचिवः महादेव-शेलरः गतिदिने
मुम्बई-स्थे स्वीयावासे आत्मवधं व्यदधात्। आरक्षिभिः संसूच्यते यद् शेलरेण
आत्मवधात्‌ पूर्वं लिखिते पत्रे चिरादनुवर्तमाना स्वीया रुग्णता तत्कारणत्वेन
प्रकाशिताऽस्ति। शेलरः व्यवसायेन अधिवक्ता, प्रदेश-कांग्रेसस्य शान्त-प्रकृतिकः
कार्यकर्ता चावर्तत।

दीर्घधावनम्‌

वायु-प्रदूषणं विरुध्य जनेषु जागरूकतां जनयितुं प्रशासनेन अद्य नवदिल्ल्यां
संक्षिप्तं दीर्घधावनमायोज्यते। शासकीय-विज्ञप्तौ व्याहृतं यद्‌ दिल्ल्याम्‌ इण्डिया-गेट-
परिसरे अद्य पूर्व-राष्ट्रपतेः डाँ.ए.पी.जे.अब्दुल-कलामस्य जन्मदिवसम्‌ उपलक्ष्य
स्वच्छ-वायु-प्रचाराभियानत्वेन समायोज्यमानं द्रुतधावनमिदं केन्द्रीय-मंत्रिभ्यां
हर्षवर्धन-महेशशर्मभ्यां ध्वज-प्रदर्शन-पुरस्सरं समारप्स्यते।