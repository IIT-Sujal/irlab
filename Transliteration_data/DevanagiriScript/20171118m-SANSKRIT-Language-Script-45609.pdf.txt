संस्कृतवार्ताः
(प्रातः)
दिनाकः - 18/11/2017
प्रातः- 06.55

प्रवाचकोऽनुवादकश्च - पुरुषोत्तमशर्मा
आशुलिपिकः- राजेशपाण्डेयः

इयम्‌ आकाशवाणी

सम्प्रति वार्ताः श्रूयन्ताम्

प्रवाचकः पुरुषोत्तमशर्मा

मुख्य-वार्ताः

उच्चतमन्यायालयेन राज्यानि केन्द्रशासित क्षेत्राणि च औद्योगिकसक्षेत्रे-
अर्धदग्धाङ्गारोच्छिष्टं धूमनिर्गम-तैलयोः प्रतिबन्धाय समाकारितानि।

 विदेशमन्त्री सुषमास्वराजः प्रवोयत् यत् असैन्यपरमाणुसहयोगः भारतफ्रांसयोः मिथः
महत्वपूर्णस्तम्भः वर्तते।

अपि च

 भारत श्रीलङ्कदलयोः क्रिकेटनिकषर्धायास्प: तृतीये दिने अद्य भारतीयदलं
पञ्चक्रीडकाणां हानौ चतुःसप्ततिः धावनाङ्केभ्यः अग्रे कीडिष्यति।

न्यायालयोद्योगः

उच्चतमन्यायालयेन राज्यानि केन्द्रशासित-क्षेत्राणि च प्रोक्तानि यत्‌ औद्योगिकक्षेत्रेषु
अर्धदग्धाङ्गारोच्छिष्टं धूमनिर्गमतेलं च इत्यानयोः प्रयोगे प्रतिबन्धविषये विचारयन्तु
न्यायालयेनोक्तं यत्‌ एतैः न केवलं राष्ट्रियराजधानीक्षेत्रे अपितु समग्रे राष्ट्रे प्रदूषणं जायते।

आयकरविभागस्य सहसान्वीक्षणम्

आयकरविभागेन तमिलनाडुराज्यस्य पूर्वमुख्यमन्त्रिणः जयललितायाः आवासस्थले
गतरात्रौ सहसान्वीक्षणं कृतम्। अधिकारिभिः प्रोक्तं यत् रात्रौ दशवादने
मद्रासोच्चन्यायालयात् अन्वेषणादेशस्य प्राप्तेरनन्तरं सहसान्वीक्षणं कृतम्।

सी बी आई

केन्द्रीयान्वेषणभिकरणेन देशे शैक्षणिकसामाजिकगतिविधीनाम् आयोजनाय
विदेशेभ्यः प्राप्तानुदानस्य दुरुपयोगाय दिल्लीस्थ-प्राशासनिकेतरसमवायानां षड् जनान्
विरुध्य प्रकरणं पञ्जीकृतम्। गृहमन्त्रालयेन वैदेशिकानुदानविधेः उल्लंघनदृशा आरोपाः
समारोपिताः सन्ति।

प्रधानः तैल आयातः

केन्द्रीयवात्येधनमन्त्री धर्मेन्द्रप्रधानः भू-भौतिकवैज्ञानिक समवायान्‌ अध्यार्थयत्‌ यत्‌
ते वातितैलयोः आयतनिर्भरतां न्यूनातिन्यूनं दश प्रतिशन्मितम्‌ अल्पीकुर्वन्तु। ऊर्जसः प्राप्तिं च
समवर्धयन्तु, येन प्रधानमन्त्रिणः नरेन्द्रमोदिनः जनाकांक्षापूर्तिदृष्टिकोणः मूर्तस्वरूपं प्रापयेत्।
प्रधानः गतदिने जयपुरनगरे अन्ताराष्ट्रियसम्मेलनं सम्बोधयति स्म। तेनोक्तं यत् तैलक्षेत्रं
प्रशासनस्य प्राथमिकता वर्तते।

विदेशमन्त्री

विदेशमन्त्री सुषमा स्वराजः अवोचत्‌ यत्‌ फ़ांसदेशेन साकं असैन्यपरमाणुसहयोग
भारतस्य महत्वपूर्णपदक्षेपः वर्तते। फ्रांसस्य विदेशमत्रिणा जौ इव ल-दीओ इत्यनेन सह
संयुक्त वार्ताहरसम्मेलने श्रीमती स्वराजः प्रोक्तवती यत्‌ परमाणोर्जसः सममेव रक्षाक्षेत्र
सहयोगः परस्परसामरिकयोगदानस्य महत्वपूर्णस्तम्भान्‌ निर्माति।

उपराष्ट्रपतिः हैदराबाद

उपराष्ट्रपतिः एम वेंकैया नायडूः अद्य चतुर्दिवसीय यात्रार्थं हैदराबादनगरं प्रयाति।
असौ तत्र गीतम विश्वविद्यालयस्य अष्टम दीक्षान्तसमारोहं सम्बोधायिष्यति। अत्रावसरे
विश्वविद्यालयः उपराष्ट्रपत्यै मानदोपाधिं प्रदास्यति।

वाणिज्यमेलकम्

दिल्लीस्थे प्रगतिमैदानप्राङ्गणे प्रवर्तमाने भारतान्ताराष्ट्रियवाणिज्यमेलेके अद्यारभ्य
सामान्यजनेभ्यः प्रवेशानुमतिः प्रारब्धा। प्रवेशानुमतिपत्राणि केवलं प्रगतिमैदानं विहाय
सर्वेभ्यः मैटो-रेलस्थानकेभ्यः प्राप्तुं शक्यन्ते।

चीन भूकम्पः

चीनदेशे भारतसीम्नः निकटवर्तिक्षेत्रेषु सद्यः एव षड़्‌ दशमलव त्रिमितः भूकम्पः
अनुभूतः। भूकम्पस्य विस्तृत-विवरणावाप्तिः प्रतीक्षते।

भारत श्रीलङ्कदलयोः क्रिकेटनिकष-स्पर्धायाः प्रथमपययि द्वितीयदिवसे भारतीय
दलेन पञ्चक्रीडकाणां हानौ चतुःसप्ततिः धावनाङ्काः विनिर्मिताः। वृष्टिकारणेन क्रीडा
अवरुद्धा जाता। अद्य तृतीये दिवसे चेतेश्वर-पुजारा सप्तचत्वारिंशत् ऋद्धिमानसाहश्च
षड्धावनाङ्केभ्यः अग्रे क्रीडिष्यतः।

असमे नमामि बराक-महोत्सवः

असमराज्यस्य सिल्चरस्थिते आरक्षिप्रयाणप्राङ्गणे अद्य नमामि-बराक-महोत्सवः
प्रारभते। राज्यस्य मुख्यमंत्री सर्बानन्दसोनोवालः त्रिदिवसीयमहोत्सवस्य उद्धाटनं करिष्यति।
