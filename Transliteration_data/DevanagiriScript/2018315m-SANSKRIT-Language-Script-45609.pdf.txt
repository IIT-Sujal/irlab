दिनांकः 15-03-2018
प्रातः 06:55
प्रवाचकोऽनुवादकश्च - निरञ्जन-कुमार-:निर्मलः-

आशुलिपिक: - सुनील-शर्मा

इयम्‌ आकाशवाणी
सम्प्रति वार्ताः श्रूयन्ताम्
प्रवाचकः - निरञ्जन-कुमार-:निर्मलः-

मुख्य-वार्ताः

० आर्थिक-विषयिण्या मन्त्रिमण्डलीय-समित्या यूरियोर्वरकानुदान-योजना
विंशत्यधिक-द्विसहस्रतम-वर्षं यावत्‌ विस्तारिता।

* बाबरी-मस्जिद-रामजन्मभूमि-विवाद-प्रकरणे हस्तक्षेपाय अनुमति-सम्बद्धा
याचिका सर्वोच्च-न्यायालयेन निराकता कृता।

 अपि च,


 विंशतिः प्रति विंशति-स्पर्धाश्रृंखलायां गतरात्रौ कोलम्बो-नगरे सप्तदश-धावनांकै
बांग्लादेशं पराजित्य भारतीय-दलेन निर्णायक-चक्रे प्रवेशो लब्धः।

आर्थिकविधयिणी समिति:



आर्थिक-विषयिण्या मन्त्रिमण्डलीय-समित्या  यूरियोर्वरकानुदान-योजना
विंशत्यधिक-द्विसहस्रतम-वर्षं यावत् विस्तारिता। अस्यां योजनायाम् अनुमानित-
व्ययराशिः प्रायः पञ्षष्टि-सहस्राधिकैकलक्ष-कोटि रूप्यकात्मको भविष्यति।
उवरकानुदानं वितरितुं साक्षादन्तरणयोजनायाः प्रवर्तनमपि मन्त्रिमण्डलीय-समित्या अनुमोदिता।

सर्वोच्च न्यायालयः - तर्कः



बाबरी-मस्जिद-रामजन्मभूमि-विवाद-प्रकरणे हस्तक्षेपायअनुमति-सम्बद्वा
याचिका सर्वोच्च-न्यायालयेन निराकृता। मुख्य-न्यायाधीशस्य दीपक-मिश्रस्य
आध्यक्ष्ययुतेन विशिष्ट-खण्डपीडेन प्रकरणेऽस्मिन्‌ केवलं मूलपक्षाः स्वीयतर्कं
प्रस्तोतुम्‌ अनुमताः। अनेन खण्डपीठेन भाजपा-नेतुः सुब्रहमण्यम-स्वामिनः याचिका
अपि निराकृता।

जावडेकर: नावाचार:

नवाचार-प्रयासान् भूयोऽपि सुद्ढीकर्तुं मानवसंसाधन-विकास-मन्त्रालये एकः
नवाचारविभाग: स्थापयिष्यते। अस्य विभागस्य आध्यक्ष्यं वैज्ञानिकेन विधास्यते।
अस्मिन् विभागे मन्त्रालयस्य वरिष्ठाधिकारिणः विशेषज्ञाश्च सम्मिलिताः
भविष्यन्ति।

राष्ट्रपति-मडागास्करम्

स्वीय-मातृभूमेः विकासाय समधिकं सहयोग-प्रदानार्थ राष्ट्रपतिना रामनाथ-
कोविन्देन प्रवासिभारतीयाः अध्यर्थिताः। एन्टानारियो-नगरे भारतीय-समुदायं
सम्बोधयन् राष्ट्रपतिः कोविन्दः न्यगदत् यत् सम्प्रति भारतंः जगतः तीव्रगत्या
वर्धमानार्थव्यवस्था रूपेण वर्तते।

स्वीय-मेडागास्कर यात्रायाः द्वितीये चरणे राष्ट्रपतिः एन्टानारियो
विश्वविद्यालयस्य शिक्षकान् छात्रान् आर्थिक- मञ्चं च सम्बोधयिष्यति।

केन्द्रीयान्वीक्षणविभाग:

विगतमासस्य एकविंश दिवसे समायोजिते कर्मचारी-चयनायोगस्य परीक्षा-
प्रकरणे तथोक्त भ्रष्टाचरणम्‌ अभ्थिलक्ष्य केन्द्रौयान्वीक्षण-विभागेन प्राथमिकी
पञ्जीकृताऽस्ति अन्वीक्षणानन्तरं कन्दीयान्वीक्षण-विभागेन निर्णयोऽयं विहितः।

भारतम्‌ क्षयरोगः

क्षयरोगोन्मूलनस्य  लक्ष्यमधिगन्तुं सर्वविधसहाय्यप्रदानार्थं विश्व-
स्वास्थ्यसंघटनस्य क्षक्षिणःपूर्वैशिया-क्षेत्रीय-देशाः भारतेन समाश्वासिताः। गतदिने
नवदिल्ल्यां क्षयरोगोन्मूलन-सम्मेलने स्वास्थमन्त्रिणा जे.पी. नड्डा-वर्येण एतत्‌
प्रतिपादितम्।

क्रिकेट्‌

 

विंशतिः प्रति विंशति-स्पर्धाश्रृंखलायां गतरात्रौ कोलम्बो-नगरे सप्तदश-धावनाकै
बांग्लादेशं पराजित्य भारतीय-दलेन निर्णायक-चक्रे प्रवेशो लब्ध:। भारतीय-दलेन
सप्तसत्यधिकैकशतं धावनांकानां विजयलक्ष्यम् उपस्थापिंत परन्तु बांग्लादेश-वृन्देन
विंशतिक्षेपचक्रेषु षण्णां क्रीडकाणां हानिपूर्वकं केवलं उनषष्ट्यधिकैकशतं धावनांकाः
समर्जिता:। निर्णायकस्पर्धा रविवासरे समायोजयिष्यते।
                                                              ।। इति वार्ताः ।।
