संस्कृतवार्ता 
दिनांकः 17-10-2017


प्रात: 06:55

प्रवाचको5नुवादकः - निरञ्जन-कुमार-निर्मलः

टंकण-सहायकः - संजय-त्रिपाठी

इयम् आकाशवाणी
सम्प्रति वार्ताः श्रूयन्ताम्

प्रवाचकः - निरञ्जन-कुमार-निर्मलः

मुख्यवार्ताः

 प्रधानमन्त्री नरेन्द्रमोदी अद्य राष्ट्रियायुर्वेद-दिवसावसरे नवदिल्ल्यां
सरिताविहारे अखिलभारतीयायुर्वेदसंस्थानम् उद्घाटयिष्यति।

 गतदिने झारखण्डे सरायकेला-खर्सवान-जनपदे सहसान्वीक्षणावधो
अष्ट-माओवादिनः निगृहीताः बृहन्मात्रिकम् आयुधसामग्रीजातं
चाधिगतम्‌।

डेनमार्क-ओपन-सुपरसीरीज-बैडमिण्टन-स्पर्धाश्रंखता अद्य प्रभृति
प्रारभते।

अपि च

 ऊसप्तदशवर्षीयायां फिफा-विश्वचषक-पादकन्दुक-स्पर्धायां जर्मनी-
अमेरिका-दलाभ्यां प्रागुपान्त्यचक्रे प्रवेशो लब्धाः

प्रधानमन्त्री-आयुर्वेददिवसः

प्रधानमन्त्री नरेन्द्रमोदी अद्य राष्ट्रियायुर्वेद--दिवसावसरे नवदिल्ल्यां
सरिताविहारे अखिलभारतीयायुर्वेदसंस्थानम्‌ उद्‌घाटयिष्यति।
अखिलभारतीयायुर्विज्ञान-संस्थान-सदृशं इदं तावत्‌ प्रथमम्‌
अखिलभारतीययुर्वेदसंस्थानं स्थापितमस्ति। आयुष्मन्त्रालयस्य अन्तर्गतं
स्थापितेन अनेन सर्वोच्चसंस्थानेन आयुर्विज्ञानस्य पारम्परिकाधुनिक-
ज्ञानयोर्मध्ये सहक्रियां विधास्यते।

झारखण्ड-माओवादी

गतदिने झारखण्डे सरायकेला-खर्सवान-जनपदे सहसान्वीक्षणावधो
अष्ट-माओवादिनः निगृहीताः बृहन्मात्रिकम्‌ आयुधसामग्रीजातं चाधिगतम्‌।
आरक्ष्यधीक्षकः चन्दनकुमारसिन्हा असूचयत्‌ यत् चाम्पत-ग्रामात्‌
आरक्षिभिः षड्-माओवादिनः निगृहीताः। माओवादिनेतुः अमितमुण्डा
इत्यस्य निकट-सहयोगिद्वयं कालाजोर-ग्रामात् निगृहीतम्।

करलम-अमितशाहः

केरले सी.पी.आई.एम.दलेन प्रवर्तितं तथोक्त-हिसाचरणं विरुध्य
भाजपा-अध्यक्षः अमितशाहः अद्य तिरुअनन्तपुरे जनरक्षायात्रायां सहभागम्‌
आवक्ष्यति।
दलीय-सूत्रैः सूचितं यत् पदयात्रेयम् अस्य मासस्य तृतीय-दिवसे
श्रीशाहेन कानपुरतः प्रारब्धा।
द्विसप्ताहावधिकम् अभियानमिदम् अद्य पूर्णताम् एष्यति।



कांग्रेसदलेन राज्यैकांशस्य दलाध्यक्षस्य सुखविन्दर-सिंह-सुखु
इत्यस्य स्थाने नवम्बरमासे समायोज्यमानाय विधानसभा-निर्वाचनाय
हिमाचलप्रदेशस्य मुख्यमन्त्री वीरभद्रसिंहः दलस्य नैर्वाचनिक-प्रचारसमितेः
प्रमुखः नियुक्तोऽस्ति। कांग्रेसदलस्य महासयचिवेन जनार्दनद्‌विवेदिना
विज्ञापितं यत् उपाध्यक्षेण राहुल-गान्धिना एतदर्थं वीरभद्रसिंहस्य नाम
अनुमोदितमस्ति।

अद्य अखिलेऽपि देशे धनतेरस पर्व आमान्यते। सुवर्ण-रजत-पात्राणां
क्रयणाय पर्वेदं शुभावसरत्वेन अवगम्यते। अवसरेऽस्मिन् देव्या लक्ष्म्या सह
देवस्य कुबेरस्य अर्चनं विधीयते।


जम्मू्‌-कश्मीरे सोपिया-जनपदे एकस्मिन्‌   आतंकवाद्याक्रमणे
शासनाधिरुटस्य पी.डी.पी. दलस्य एकः पूर्व-सरपञ्चः निहतः अपरतः
मृतकस्य कृटुम्बीयजनैः एकः आतंकवादी व्यापादितः। आरक्षिस्रोतोभिः
सूचितं यत्‌ आकवादित्रयेण विहितैः गोलिका-प्रहारैः पूर्व-सरपञ्चः मोहम्मद-
रमजानः निहतः।



डेनमार्क-ओपन-सुपरसीरीज-बैडमिण्टन-स्पर्धाश्रृंखला अद्य प्रभृति
प्रारभते।

फिफा

ऊनसप्तदशवर्षीयायां फिफा-विश्वचषक-पादकन्दुक-स्पर्धायां जर्मनी-
अमेरिका-दलाभ्यां प्रागुपान्त्यचक्रे प्रवेशो लब्धाः। ह्यो नवदिल्ल्यां
जवाहरलालनेहरु-क्रीडाङ्गणे समायोजिताया स्पर्धायां जर्मनी-दलेन
कोलम्बिया-वृन्दं शून्यं विरुध्य चुतुर्भिः अंकैः पराजितम्। अपरतः
अमेरिकीय-दलेन पराग्वेवृन्दं शून्यं विरुध्य पञ्चभिः अंकैः पराभूतम्।

                                                     || इति वार्ताः ।।
