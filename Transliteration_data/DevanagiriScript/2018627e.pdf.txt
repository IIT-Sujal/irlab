संस्कृतवार्ताः
दिनांकः- 27-06.2018
सायम्‌ - 06:10

 प्रधानमन्त्रिणा नरेन्द्र मोदिना प्रोक्तं यत्‌ प्रशासनेन निर्धनेभ्यः बैंकीय-लेखागार-
उद्भाटनं-सामाजिक सुरक्षा-बीमा-योजनानां लाभमवाप्तुं-लघु-व्यावसायिनां हितेषु च
विशिष्टं ध्यानं प्रदत्तम्।

 

 राष्ट्रपतिना रामनाथ-कोविन्देनोक्तं यत् प्रशासनं सूक्ष्म-लघु-मध्यम-उद्यमानां कृते
विशिष्टतया कार्यमाचरति।

 झारखण्डे गडवा-जनपदे नक्सलिभिः विहिते सुरंग-विस्फोटे सप्त-आरक्षिभटाः निहताः।

 सेना प्रमुखेण बिपिन रावतेन कश्मीर प्रकरणे संयुक्त-राष्ट्र-मानवाधिकार-विवरणं
निराकृतम्‌, प्रोक्तं यत्‌ भारतीय सेना मानवाधिकारणां मानदण्डानुसारेण कार्यमाचरति।
 

प्रधानमन्त्री

प्रधानमन्त्रिणा नरेन्द्रमोदिना प्रोक्तं यत् सामाजिक-सुरक्षा-योजनाभिः जन-
सामान्यानां जीवने अनिश्चितता-निवारणे साहाय्यं अवाप्ति। दृश्य-श्रव्य-छायाङ्कन-माध्यमेन
प्रशासनस्य सामाजिक-सुरक्षा-संबद्ध-योजना-लाभार्थिभिस्समं सम्भाषणे श्रीमोदिनोक्तं यत्
प्रशासनं सामाजिक-सुरक्षायाः त्रिषु महत्वपूर्ण-प्रकरणेणु विशिष्टं-ध्यानवददाति। तेन भणितं
यत् प्रधानमन्त्री सुरक्षा-बीमा-योजना, प्रधानमन्त्री-जीवन-ज्योति-बीमा-योजना, अटल-
पेंशन-योजनाभिः त्रिषु वर्षेषु विंशति-कोट्यधिक-जनाः लाभान्विताः। तेन भणितं यत्
प्रशासनं निर्धनेभ्यः संवेदनशीलं वर्तते। तेषां सशक्तिकरणाय च प्रयासरतं विद्यते। तेन भणितं
यत् चतुर्दशोत्तर-द्वि-सहस्रतमे वर्षे वैंकेषु द्वि-पञ्चाशत्- तमाः बैंकीय लेखागाराः अभवन्। परम्
अधुना विवर्ध्य अशीति-प्रतिशन्मिताः जाताः। एतेषु महिलानां- बैंकीय लेखागाराणां संख्या
अपि एधिता जाता।

राष्ट्रपतिः

राष्ट्रपतिः रामनाथ-कोविन्दः प्रोक्तवान् यत् प्रशासनं सूक्ष्म-लघु-मध्यमोद्योगेभ्यः
अधिक-ऋण-सहायता-धन-कुसीद-शैथिल्ये- नवाचारेषु च विशिष्टं ध्यानवददाति। संयुक्त
राष्ट्र- सूक्ष्म-लघु-मध्यमदिवसावसरे नवदिल्ल्याम्‌ “उद्यम-संगमस्य ओद्धाटनिके सत्रे तेन
भणितं यत्‌ नूतन-संहितायां एते उद्योगाः विशेष-स्थानम्‌ अधिगतवन्तः। अवसरेऽस्मिन्‌ तेन
ग्रामीण-भारते वृत्यवसराः उपपादयितुं प्राशासनिक-महत्वपूर्ण-कार्यक्रमः “मिशन-सौर-
चरखा" इत्यपि प्रारब्धः। एकम्‌ एम.एस.एम.ई. इति सम्पर्क-पटलमपि प्रारब्धम्।

 
झारखंड

झारखंडे नक्सलिभिः विहिते आक्रमणे सप्त-आरक्षिणः हुतात्मभूताः। नक्सलिभिः
गड़वा जनपदे विस्फोटक-सुरंगे विस्फोटः कृतः। उपमहानिरीक्षकेण विपुल-शुक्ला वर्येणोक्तं
यत्‌ जनपदस्य बिंजो-क्षत्रे केचन्‌ माओवादिनां सूचनाधिगता।

उच्चतम-न्यायालयः

उच्चतम-न्यायालयेनोक्तं यत्‌ द्वि-जी-स्पैक्ट्रम्-सम्बद्ध-प्रकरणानि संवेदनशीलानि
वर्तन्ते। प्रकरणस्यास्य अन्वीक्षणरतानाम् अधिकारिणां प्रतिरुपमपि स्पष्टं भवितव्यम्। शीर्ष-
न्यायालयेन एयरसेल-मैक्सिस-प्रकरणान्वीक्षणारतं प्रवर्तन-निदेशालयस्य अधिकारिणं
विरूद्धय श्रवणकाले एषा व्यवस्था प्रसारिता। केन्द्र-पक्षतः अतिरिक्तेन महाधिवक्त्रा
विक्रमजीत-बनर्जी वर्येण न्यायालयः सूचितः यत् प्रशासनं आयतोऽधिक-सम्पत्ति-सन्धारण
अधिकारिणाम् अन्वीक्षणं कर्तु समीहते स्म।


बिपिन रावतः

सेना प्रमुखेण बिपिन रावतेन कश्मीर प्रकरणे संयुक्त-राष्ट्र-मानवाधिकार-विवरणं
निराकृतम्‌, प्रोक्तं यत्‌ भारतीय सेना मानवाधिकारणां मानदण्डानुसारेण कार्यमाचरति।
नवदिल्ल्यां साइबर-प्रविधि-सम्मेलने तेनोक्तं यत्‌ कश्मीरराज्ये सेनायाः कार्यं
पक्षपात-रहितं-पारदशिं च विद्यते। श्री रावतेन साइबर-युद्धप्रणाल्या विषये प्रोक्तं यत्‌ चीन
देशः प्रविधि-क्षेत्रे अग्रगण्यः जातः। अस्माभिः अपि क्षेत्रेऽस्मिन्‌ क्षमतां विवर्धितव्या।

भारत-अफगानिस्तानः

भारतदेशेन कथितं यत्‌ अफगानिस्तान आतंकवाद-समस्या स्थानीया नास्ति। तत्र
विहितानि आक्रमणानि प्रतिवेशि-देशैः विधीयन्ते, संयुक्त-राष्टे भारतस्य स्थायि-प्रतिनिधिना
राजदूतेन सैयद-अकवबरूहीनेन सुरक्ना-परिषदि अफगानिस्तान-स्थितौ चर्चावसरे इदं प्रोक्तम्।
तेन भणितं यत्‌ अफगान-प्रशासन-पक्षतः शान्ति-प्रस्तावानन्तरमपि तालिबानेन आक्रमणानि
विहितानि, जनाः च निहताः। अफगानिस्ताने सम्पर्क-व्यापार-निवेश क्षेत्रे सहभागि-रीत्या
भारतस्य सहायतां विषये अकबरूहीनेनोक्तं यत्‌ जलपोत्रस्थात्रे-अनेकेषु च कार्येषु बहु-प्रगतिः
सञ्जातास्ति।

 

                                                        | इति वार्ताः ॥
