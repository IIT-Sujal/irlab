संस्कृतवार्ताः
दिनांक:- 06.11.2017
सायम्‌ - 06:10

मुख्यवार्ता:

 प्रधानमन्त्री नरेन्द्रमोदी ब्रूते यत् संचार-माध्यमै: विश्वसनीयतां सुदृढीकर्तु
विविध-प्रयासा: विधेया:।

० जम्मूकश्मीरे केन्द्रस्य वार्ताकार: दिनेश्वर-शर्मा सम्भाषण-प्रक्रियाम्‌ अग्रेसर्तुं
श्रीनगर सम्प्राप्तो5स्ति।

 वित्त्मन्त्रिणा अरूणजेटलिना भणितं यत् प्रशासनं बैंकीय-प्रणाल्यां असन्तुलनं
निवारयितुं प्रतिबद्धं विद्यते।

प्रधानमंत्री

प्रधानमन्त्री नरेन्द्रमोदी ब्रूते यत् संचारमाध्यमै: विश्वसनीयतां सुदृढीकर्तु
विविध-प्रयासाः विधेयाः। तैः स्वस्थ-प्रतिस्पर्धया भाव्यम्। प्रधानमन्त्रिणा उक्तं यत्
जनसंचारमाध्यमानि समाज-संस्कारस्य कारकाः सन्ति अत एव हि तानि
जनतन्त्रस्य चतुर्थः स्तम्भः इति उच्यन्ते। असौ चेन्नईनगरे-तन्दी दिनपत्रस्य पंच-
सप्तति-तमे स्थापना-दिवसे अभिभाषते स्म।

प्रधानमंत्री-तमिलनाडु:

प्रधानमन्त्रिणा नरेन्द्रमोदिना तमिलनाडु राज्ये अतिवृष्टेः दृशा
सर्वसम्भवसाहाय्यं समाश्वासितम्। तेन जलपूरे मृतकानां कृते संवेदना प्रकटिता।
तमिलनाडु-राज्ये विगत चतुर्विशति होरासु अपि वर्षाः प्रभवन्ति।

जम्मूकश्मीर:

केन्द्रस्य जम्मूकश्मीर वार्ताकारः दिनेश्वरशर्मा पंच-दिवसीय यात्रायामद्य
श्रीनगरं प्राप्तवान्। केन्द्रप्रशासनेन सर्वैपक्षैः सम्भाष्य राज्यस्य समस्याः समाधातुं
सः नियुक्तः अस्ति। तत्रासौ विभिन्नैः राजनीतिक-दलैः, सामाजिक-सांस्कृतिक-
संष्टनै श्च कश्मीरसमस्यायाः समाधानार्थं चर्चिष्यति।
जम्मू-पिधानम्‌

जम्मूकश्मीरे परिवाहकैः वणिग्संघैः च आहूतेन आदिवस-पिधानेन जनजीवनम्‌
प्रभावितम्‌ जातम्‌। वस्तु-सेवा-कर प्रणयनानन्तर राज्ये आवागमन-शुल्क समापयितुं
इदं पिधानम्-आयोजितम् आसीत्। लोकपरिवहन-स्याभावे पर्यटकैः भूरि समस्याः
सम्मुखीकृता:।

जेटली

वित्तमन्त्री अरूणजेटली प्रोक्तवान् यत् प्रशासनं बैंकीय प्रणाल्या: परिष्काराय
कृत-संकल्पं विद्यते। नवदिल्ल्यामद्य पंजाब-नेशनल-बैंकस्य नवनिर्मित-मुख्य-
कार्यालयम् उद्घाटयन् श्रीजेटली निगदितवान् यत् केन्द्रं अर्थव्यवस्थायाः विकासार्थं
स्वस्थवित्तकोषाणां कृते कार्यमाचरति।

जावडेकर:

आगामि वर्षेषु विद्यालयेषु संगणकीय कृष्णपट्टाभियानं प्रचालयिष्यते।
नवदिल्ल्यां विद्यालय-शिक्षा-विषये द्विदिवसीय कार्यशालां सम्बोधयन्‌
मानवसंसाधन-विकासमन्त्री प्रकाशजावडेकर: अवोचत् यत् कार्यशालायां संगणकीय
शिक्षा, शारीरिकशिक्षा, मानवीयमूल्यशिक्षा, जीवनकौशलशिक्षा तथा आनुभूतिकशिक्षा
इति विषयेषु चर्चा अविष्यति।

जयन्त-सिन्हा-पैराडाइज

कान्ग्रेसदलेन प्रतिपादितं यत्‌ केन्द्र-प्रशासनेन पेराडाइज-पत्राणां-प्रवंचना
अन्वीक्षणं विधातव्यम्‌। विषयेऽस्मिन्‌ दलप्रवक्ता रणदीप-सुरजेवाला उक्तवान्‌ यत्‌-
गत-वर्षे प्रकाशिते पानामागौप्य-पत्रप्रकरणे अद्यावधि प्राथमिकी अपि न
पंजीकारिता। तदनन्तर केन्द्रीय-नागरिक-उडडयन-राज्यमन्त्री जयन्तसिन्हा
उदीरितवान्‌ यत्‌ ओमिद्‌यार- निगमे आदान-प्रदान अथ च डी-लाइट-इति मण्डले
तस्य प्रतिनिधित्वं विधि-सम्मतं आसीत्‌ न तु व्यक्तिगत-हिताय। पैराडाङ़्ज-पत्र-
अन्वीक्षण-विवरणानुसारेण सिन्हा भारते ओमिद्यार-निगमस्य प्रबन्ध-निदेशकः
आसीत्। तेन डी-लाइट-समवाये निवेश: अपि कृतः आसीत्।

हिमाचल-प्रचारः

हिमाचल-प्रदेश विधानसभा-निर्वाचनाभियानं द्रुतगत्या प्रचलति। राज्ये
गुरुवासरे मतदानं भविता। केन्द्रीय गृहमन्त्री राजनाथसिंहः सूचना-प्रसारणमन्त्री
स्मृति-ईरानी बहवः भाजपा नेतारश्च प्रचाराभियाने सलग्नाः सन्ति। अपरत्र कान्ग्रेस
उपाध्यक्षेण राहूलगान्धिना पाओंटा-साहिब-स्थले एकस्या जनसभाया-वीरभद्रसिहस्य
प्रशासनं प्रशंसितम्।

संयुक्तराष्ट्र वार्ता
संयुक्तराष्ट्रसंघेन जलवायुपरिवर्तनवार्ताणां नवीनचक्रं जर्मनीदेशस्य बननगरे
अद्य आरप्स्यते। तत्र नवत्युत्तरैकशतादपि अधिकैः देशैः भागं नेस्यते। एतत्
वार्ताचक्रम् अमेरिकायाः पैरिसवार्ताचक्राद् निर्गमनानन्तरं प्रथमं वर्तते। प्रतिनिधिभिः
आगामि वर्षे सन्धिपत्रस्वाक्षरार्थं सम्प्रति विनियमाः निर्मास्यते।
                                           इति वार्ता:
