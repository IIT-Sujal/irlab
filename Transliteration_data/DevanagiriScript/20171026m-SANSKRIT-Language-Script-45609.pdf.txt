संस्कृतवार्ताः

दिनांक: - 26/ 10/ 2017
प्रातः - 06 : 55

प्रवाचकोऽनुवादकश्च - निरञ्जन-कुमार-“निर्मलः?

आशुलिपिकः - अखलद-नजमः

इयम् आकाशवाणी
सम्प्रति वार्ताः श्रूयन्ताम्

प्रवाचक: - निरञ्जन-कुमार-“निर्मल :

मुख्यवार्ताः

प्रधानमन्त्री नरेन्द्रमोदी अद्य नवदिल्ल्याम् उपभोक्ता-संरक्षण विषयकं वैश्विक-सम्मेलनम्
उद्धाटयिष्यति।

यूरोप-अमेरिका-चीन-देशेभ्यः लौहसार-निर्मित-वस्तूनाम्‌ आयातोपरि भारतेन करः
प्रवर्तितोऽस्ति येन भारतीयोद्योगनां हितसंरक्षण स्यात्‌।
 
 हिमाचलप्रदेश-विधानसभा-निर्वाचनस्य कृते नामांकनपत्र परावर्तनार्थम्‌ अद्य अन्तिमो
दिवसो वर्तते।

 अपि च,

ऊनसप्तदशवर्षीय-फिफा-विश्वचषक-पादकन्दुक-स्पर्धयां शनिवासरे स्पेन-इंग्लैण्ड-
दलर्योमध्ये द्वन्द्वः भविष्यति।

प्रधानमन्त्री-उपभोक्ता

प्रधानमन्त्री नरेन्द्रमोदी अद्य नवदिल्ल्याम् उपभोक्ता-संरक्षण विषयकं वैश्विक-सम्मेलनम्
उद्धाटयिष्यति। इदं प्रथमं वारं भारतेन एतादृशं सम्मेलनं समायोज्यते। पूर्व-दक्षिणपूर्व-एशिया-
क्षेत्रीयाः द्वार्विंशतिर्देशाः सम्मेलनेऽस्मिन् सहभागित्वम् आवहन्ति।

प्रधानमन्त्री-उत्तराखण्ड

प्रधानमन्त्री-नरेन्द्रमोदी अद्य मसूरी-नगरस्य द्विदिवसीय-यात्राप्रसंगे प्रयाति। स्वीय-
यात्रावधौ श्रीमोदी लालबहादुरशास्त्री राष्ट्रिय-प्राशासनिकादम्यां भारतीय-प्राशासनिक-सेवायाः
परीक्ष्यमाणान्‌ अधिकारिणः सम्बोधयिष्यति।

हिमाचलम्‌-निर्वाचनम्‌

हिमाचलप्रदेश-विधानसभा-निर्वाचनस्य कृते नामांकनपत्र परावर्तनार्थम्‌ अद्य अन्तिमो
दिवसो वर्तते। साम्प्रतं चतुः नवत्यधिक त्रिशतम्‌ अभ्यर्थिनः नौर्वाचनिक-स्पर्धांगणे विद्यन्ते।
अष्टषष्टि-सदस्यान्वितायै विधानसभायै आगामि-मासस्य नवमे दिवसे एकस्मिन्नेव चरणे
मतदानम्‌ अनुष्ठास्यते। द्वयशीत्यधिकैकशत-सदस्यान्वितायै गुजरात-विधानसभायै
दिसम्बरमासस्य नवमे चतुर्दशे च दिवसयोः चरण द्वये मतदानानि सम्पादयिष्यन्ते।

छठपर्व


अद्य छठपर्व सश्रद्धं सोल्लासं च आमान्यते। अद्य सायंकाले अस्ताचलगामिने सूर्याय अर्घ्यं
समर्पयिष्यते। श्वः प्रातः उदीयमानसूर्यस्य अर्चनं विधाय पर्वेदं सम्पन्नताम् एष्यति। बिहारे
औरंगाबाद नालन्दा  पालीगंज कि स्थितेषु सूर्यमन्दिरेषुवृहद्‌ संख्यायां श्रद्धालवः समवेताः
सन्ति। काचिदपि अप्रिय घटनां वारयितुं राज्यप्रशासनेन व्यापक-सुरक्षा-व्यवस्था विहिताऽस्ति।
अवसरेऽस्मिन् राष्ट्रपतिना रामनाथकोविन्देन प्रधानमन्त्रिणा नरेन्द्रमोदिना च जनाः
वर्धापिताः। स्वीय-सन्देशे राष्ट्रपतिना आशा प्रकटिता यत् सूयोर्जसा जनाः सम्प्रेरिताः भविष्यन्ति
अथ च पर्वेतत् प्रत्येकमपि जनाय हर्षप्रदं समृद्धि-प्रदं च स्यात्।

नक्सल-प्रतिसंघर्षः

 

छत्तीसगढे राजनंदगांव-जनपदे गतदिने सुरक्षाबलैः सह सञ्जाते प्रति-संघर्षे त्रयः
नक्सलवादिनः व्यापादिताः जनपदारक्ष्यधीक्षकः प्रशान्त-अग्रवालः पी.टी.आई.
वार्ताभिकरणाम् असूचयत् यत् प्रायः रात्रौ दशवादने खाण्डगांव रक्षिस्थात्र-क्षेत्रे कोपेनकाडका-
ग्रामे सुरक्षाबलैः प्रवर्तिते अन्वेषणाभियानावधौ प्रतिसंघर्षोऽयं सञ्जातः।

पादकन्दुक

ऊनसप्तदशवर्षीय-फिफा विश्व-चषक पादकन्दुक स्पर्धा शुंखलायां ह्यः कोलकातानगरे
सञ्जाते द्वन्द्वे एकं विरुध्य अंकत्रयेण व्राजीलं पराजित्य इंग्लैण्डेन निर्णायक-चक्रे प्रवेशो लब्धः।
अपरतः नवीमुम्बय्यां समायोजितायां स्पर्धायां स्पेन-दलेन माली-वृन्दम् एकम् अंकं विरुध्य
अंकत्रयेण पराजितम्।


पुणे-नगरे समायोजिता द्वितीयैकदिवसीयान्ताराष्टिय-क्रिकेट्स्पर्धा भारतीय-दलेन
विजिता। अनेन विजयेन सहैव एकम् एकम्‌ स्पर्धा विजित्य उभेऽपि दले तुल्यस्थानं भजेते।
न्यूजीलैण्ड-दलेन उपस्थापितम्‌ एकत्रिंशदधिक द्विशत्-धावनांकानां विजयलक्ष्यम्‌ अनुसरता
भारतेन षण्णां क्रीडकाणां सुरक्षापूर्वकं स्पर्धेयं विजिता।
