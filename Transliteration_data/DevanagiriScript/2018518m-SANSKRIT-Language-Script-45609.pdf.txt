संस्कृतवार्ताः
दिनांक: 18-05-2018
प्रातः 06:55

प्रवाचकोऽनुवादकश्च - परमानन्द-आाः
आशुलिपिकः - महेशः

सस्कृत-वार्ताः
इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - परमानन्द-झाः

मुख्यवार्ताः

शीर्ष-न्यायालयः कर्णाटकेषु भाजपादल-द्वारा सद्यो विहितां नूतन-प्रशासन-
संरचनां विरुध्य कांग्रेस-धर्मनिरपेक्षजनतादलाभ्याम् उपस्थापिताम् आपत्ति-
याचिकाम् अद्य संश्रोष्यते।

 उत्तर-कश्मीरे विगत-निशीये आरक्षि-प्रहरिणाम् वृन्दं लक्ष्यीकृत्य आतंकिभिः
आक्रान्तम्, पक्ष-द्वय-मध्ये च गोलिका-संघर्षः प्रवृत्तः।

 अपि च,

 उत्तरप्रदेशे, मुख्यमन्त्रिणा योगि-आदित्यनाथेन लोक-कार्य-विभागः समादिष्टः
यदसौ गत-मंगलवासरे वाराणस्यां दुरापन्नायाः सेतुभ्रंश-घटनायाः सन्दर्भे
राज्य-सेतु-निगमस्य अधिकारिणो विरुध्य कठोर-पदक्षेपं गृहणीयात्‌।

शीर्षन्यायालयः-कर्णाटकम्‌

शीर्ष-न्यायालयः कर्णाटकेषु भाजपादतल-द्वारा सदयो विहितां नूतन-प्रशासन-
संरचनां विरुध्य काग्रेस-धर्मनिरपेक्षजनतादलाभ्याम्‌ उपस्थापिताम्‌ आपत्ति-याचिकाम्‌
अद्य संश्रोष्यते। न्यायालयेन गत-प्रत्यूषे राजनैतिक-वृन्दाभ्यामाभ्यामुपस्थापिता
भाजपा-नेतु: श्रीबी.एस्‌.येदियुरप्पस्य शपथ-ग्रहण-स्थगनानुरोध-याचिका
तृतीयपक्षस्यानुपस्थिति-कारणात्‌ निराकृता आसीत्। त्रि-सदस्यात्मकेन न्याय-
खण्डपीठेन ह्यो न्यगादि यद्‌ याचिकायाः श्रवणानन्तरं तत्र राज्ये प्रशासन-संरचनं,
शपथ-ग्रहणं च समुचितं नवेति निर्णेष्यते।

जम्मूकश्मीर:-आक्रमणानि

जम्मू-कश्मीरे, श्रीनगरस्य डलगेट-क्षेत्रस्थे हिलस्कर्ट-भोजनावासालये गतरात्रौ
आतंकिभि: सहसा आक्रम्य रक्षि-प्रहरिणां सकाशात् भुशुण्डिका-त्रयम् आच्छिन्नम्। ते
हिज्बुल-मुजाहिदीनेत्यातंकि-गुल्मस्याभिघोषान् उच्चरन्तो निवृत्ताः।
अपरतः, उत्तर-कश्मीरे बान्दीपुरा-जनपदस्थे हाजिन-क्षेत्रे, विगत-
निशीये आरक्षि-प्रहरिणाम् अपरं वृन्दं लक्ष्यीकृत्य आतंकिभि: आक्रान्तम्। तदुत्तरं
पक्ष-द्वय-मध्ये गोलिका-संघर्षः प्रवृत्तः। पर्यन्ते आतंकिनो वेष्टनं भङ्क्त्वा
पलायिता:।

वाराणसी-प्रतिवेदनम्‌

उत्तरप्रदेशे, मुख्यमन्त्रिणा योगि-आदित्यनाथेन लोक-कार्य-विभागः समादिष्टः
यदसौ गत-मंगलवासरे वाराणस्यां दुरापन्‍नाया: सेतुभ्रंश--घटनाया: संन्दर्भे राज्य-सेतु-
निगमस्य परियोजना-प्रमुखैः समेतान् सप्त वरिष्ठाऽधिकारिणो विरुध्य कठोर-पदक्षेपं
गृहणीयात्। श्रीआदित्यनाथेन एष निर्णय: तद्घटनाया: अन्वीक्षण-समिते: प्रतिवेदनम्
आधृत्य गतदिने गृहीतः।

भारतम्-पाकिस्तानम्

परस्पर-देशयो: धीवराणां, वन्दिनां च मानवीयताधृतानि प्रकरणानि समीक्षितुं
कस्याश्चित् संयुक्त-न्यायिक-समितेः पुन: संघटन-विषयके भारतीय-प्रस्तावे
पाकिस्तानेन सहमतिः प्रकाशिताऽस्ति। विदेश-मन्त्रालयात् ह्यः प्रसारितायां विज्ञप्तौ
व्याहृतं यद् विदेश-मन्त्री सुषमा स्वराजः विगते आक्टूबर-मासे एतद्-विषयकं परामर्शे
पाकिस्तानीय-दूतावासाय प्रायच्छत्। तदनु तत्पक्षतो गुणात्मक-संकेते सम्प्राप्ते ह्यो
भारतेन प्रस्तावितायाः समितेः स्वीय् सदस्यानां नामानि पाकिस्तानं प्रति ज्ञापितानि

गुजरातः-दुर्घटनाग्रस्ताः 


गुजरात-प्रशासनं मार्ग-दुर्घटना-ग्रस्तानां जनानां कृते अद्य-प्रभृति
निश्शुल्कोपचार-योजनां समारभते। एतद्‌-योजनायाः अन्तर्गतं राज्य-शासनेन प्रत्येक
पीडित-जनाय अहोरात्र-द्वयाभ्यन्तरे सद्यः समुचारार्थम्‌ अधिकाधिक पञ्च-सहस्राणां
रूप्यकाणां व्ययभारः स्वपक्षतो निर्वक्ष्यते।

                                                      || इति वार्ता; ।।
