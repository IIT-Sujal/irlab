दिनांक: 01-12-2017
सायं - 06:10

मख्यवार्ताः

७ उत्तरप्रदेशस्य शहर-निकाय-निर्वाचनेषु भाजपादलेन महत्साफल्यमवाप्तम्, प्रधानमंन्त्रिणा राज्यस्य जनेभ्यो
धन्यवादाः विज्ञापिताः।

७ केन्द्रीयमन्त्रिमण्डलेन बालानां मातृणां च कुपोषण निवारणाय राष्ट्रिय-पोषण-मिशन इत्यस्य स्थापनार्थं
स्वीकृति: प्रदत्ता।

७ रक्षामंत्रालयेन अद्य प्रभृति सशस्त्रबलसप्ताहस्य प्रारम्भः कृतः।

उत्तर प्रदेश निकायाः
उत्तर प्रदेशे नगर-निकाय- निर्वाचनेषु षोडशनगरनिकायेषु चतुर्दशेषु महापौरपदं भारतीय-जनता-दलेन
विजितमस्ति। प्रधानमन्त्रिणा भाजपादले आस्थार्थं जनेभ्यो धन्यवादाः व्याहृताः।

मंत्रिमण्डलम्

केन्द्रीयमन्त्रिमण्डलेन अद्य राष्ट्रिय-पोषण-मिशन-एन.एन.एम-इत्यस्य स्थापनार्थं स्वीकृतिः प्रदत्ता।
सम्पूर्णे देशे ऐषमः प्रभृति कुपोषणनिवारणाय नव सहस्र षट्चत्वारिंशत् कोटि सप्तदश-लक्ष रूप्यकाणि
व्ययीभविष्यन्ति।

महिला-बालविकासमन्त्री मेनकागान्धी नवदिल्ल्याम् असूचयत् यत् कार्यक्रमस्यान्तर्गते बालेभ्यः
गर्भिणीभ्यः मातृभ्यश्च पर्याप्तप्रकपोषणं प्रदास्यते। कार्यक्रमस्य उद्देश्यं वृद्धि-स्तम्भनं रक्ताल्पतां जन्मसमये
शिशूनां स्वल्पभरादीनां न्यूनीकरणं वर्तते।

सशखस्त्र-बल-सप्ताह
रक्षामंत्रालयेन अद्य सशस्त्र-बल-सप्ताहस्य प्रारम्भः कृतः। सप्तमे दिने सशस्त्रबलदिवसः आमंस्यते।
रक्षामंत्री निर्मलासीतारमणः अवादीत् यत् सशस्त्रबल- सप्ताहस्य आयोजनं सशस्त्रबल सम्पूर्णस्य राष्ट्रस्य एकतां
व्यक्तीकर्त क्रियते।
अस्मिन्‌ अवसरे जनाः वीरगतिप्राप्तानां सैनिकानां परिवाराणां पूर्व-सैनिकानां कल्याणार्थं च दानं कर्तुम्‌
शक्नुवन्ति।

उच्चतम न्यायालय: -1

उच्चतम-न्यायालयेन अपराधीनां राजनेतृणां राजनैतिकदलेषु पदग्रहणस्य अवरोधन-विषये जनहित-
याचिकायां प्रशासनात्‌ निर्वाचन आयोगात्‌ च उत्तरम्‌ समाहृतम्‌ प्रधानन्यायाधीशस्य दीपकमिश्रस्य त्रिसदस्यीय
खण्डपीठेन एषा व्यवस्था कृता। न्यायालये अधिवक्त्रा अश्विनिकुमारोपाध्यायेन एषा याचिका प्रस्तुता अस्ति।

उच्चतम न्चयायालयः -2

उच्चतमन्यायालयेन एकस्य स्वयं-सेवी-संगठनस्य याचिका अद्य निरस्तीकृता यस्यां हि न्यायाधीशानाम्
उत्कोच-ग्रहणमधिकृत्य विशेषान्विक्षणदलस्य संघटनं प्रार्थितमासीत्। न्यायालयेन याचिकाकर्ता कम्भरेन- फार-
ज्यूडिशियल-एकाउंटेबिलिटी एंड रिफार्म्स पंचविंशतिलक्षरूप्यकाणि अर्थदण्डेन दण्डितः।

राजनाथ-

गृहमंत्री राजनाथसिंहः अद्य राष्ट्रीय-आपदा-मोचन-बलस्य महानिदेशकेन संजयकुमारेण सह सम्भाषणं
कृत्वा झंझावात् ओक्खी पीडितानां जनानां क्षेत्राणां च सूचनां ग्रहीतवान्। बलस्य समूहौ पूर्वमेव प्रभावित-क्षे्रेषु
नियोजितौ स्तः। आवश्यकं चेत्‌ अधिकाः समूहाः नियोक्ष्यन्ते।

 
असमराज्यम्‌

असमराज्यस्य उदालगुड़जनपदे सुरक्षाबलैः सह उल्फा उग्रवादी गुल्मस्य संघर्षे उग्रवादी राजेन डेका
पंचत्वं गतः। रक्षाप्रवक्त्रा भणितं यत् गुप्तसूचनाधारेण सुरक्षाबल  तत्र सहसान्विक्षणम् कृतमासीत्, किन्तु ततः
चत्वारः उग्रवादिनः पलायिताः।

संशो-पांक-

पाकिस्ताने पेशावरस्य कृषिप्रशिक्षण-संस्थानस्य छात्रावासे अद्य प्रातः आतंकि-आक्रमणे नव जनाः
व्यापादिताः। पंचत्रिंशत् च आहताः जाताः। आरक्षिबलानुसारेण चत्वारः आतंकिनः मुसलिमनारीवेशे तत्रागत्य
गोलिकाः प्रहृतवन्तः। आक्रमणमिदं पाकिस्तानस्य तहरीकेतालिबानातंकी-गुल्मेन अंगीकृतम्।

सूर्यप्रकाश:
अनुभवी पत्रकारा: सूर्याप्रकाश: अद्य प्रसारभारतीनिगमस्य अध्यक्षत्वेन पुनः चितोऽस्ति। असौ
द्विसहस्र-विंशति-यावत् कार्यरतो भविष्यति। उपराष्टपति-अध्यक्षयुते उपवेशने सूर्यप्रकाशस्य
नियुक्तिः स्वीकृता।

                                                     ॥ इति वार्ता: ॥
