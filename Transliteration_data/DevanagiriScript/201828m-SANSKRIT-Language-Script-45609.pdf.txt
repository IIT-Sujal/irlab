संस्कृत-वार्ता:

दिनांकः 08-02-2018
प्रात: 06:55
प्रवाचकोऽनुवादकश्च - परमानन्दझाः

आशुलिपिकः - राजेशकुमारराठौर:

इयम्‌ आकाशवाणी
सम्प्रति वार्ताः श्रूयन्ताम्
प्रवाचकोऽनुवादकश्च - परमानन्दझाः
मुख्य-वार्ताः

० प्रधानमन्त्री श्रीनरेन्द्र-मोदी देशस्य लोकतान्त्रिक-परम्पराणां प्रणाशार्थ कांग्रेस-दलं
 कट्वालोचितवान्॥ तेन नव-भारतस्य निर्माणे सहयोगार्थं सांसदाः
विनिवेदिता:।

 त्रिपुरा-विधानसभाया: निर्वाचनार्थं राजनैतिक-वृन्दानां प्रचाराभियानानि सम्प्रति
नितरां गतिमन्ति दृश्यन्ते। नगालैण्डे, मेघालये च नामांकन-पत्राणि अद्य परीक्ष्यन्ते।

० अपि च,

* दक्षिणाफ्रीकायाः कैपाउन-क्रीडा-प्रांगणे गतरात्रौ संपन्ने तृतीये एकदिवसीय-
वयद भारतेन दक्षिणाफ्रीका-दलं चतुर्विंशत्यधिक-शत-

धावनांकैर्धूलिसात्कृतम्॥

प्रधानमन्त्री-लोकसभा

प्रधानमन्त्री श्रीनरेन्द्र-मोदी देशस्य लोकतान्त्रिक-परम्पराणां प्रणाशार्थं कांग्रेस-

 

दलं कट्वालोचितवान॥ संसदः सदन-द्वयं प्रति राष्ट्रपतेः श्रीरामनाथ-कोविन्दस्य

उद्बोधनमभिलक्ष्य धन्यवाद-प्रस्ताव-क्रमे गतदिने लोकसभायां परिचर्चामेकां
प्रत्युत्तरता श्रीमोदिना समुदीरितं यत् प्रतिपक्षः लोकतान्त्रिकाचारमधिकृत्य परान्

नैवोपदिशेत्॥ सः अवदत यद्‌ रष्ट्रिय-लोकतान्त्रिक-संयुति-शासनं देशे कार्य-संस्कृतिं

 

परिवर्तवत् अन्ते, प्रधानमन्त्रिणा सकलाः सासदाः नव-भारतस्य निर्णाणे

सहयोगार्थं साग्रहं विनिवेदिताः।

प्रधानमन्त्री-राज्यसभा

 अपरतो राज्यसभायामपि राष्ट्रपतेरुदबोधनमधिकृत्य धन्यवाद-प्रस्ताव-क्रमे
परिचर्चा प्रत्युत्तरन्  प्रधानमन्त्री प्रतिपक्षि-वृन्दानि प्रार्थितवान् यत्ते त्रि:तलाक-
निरोधि-विधेयकस्य अभ्युपगमाय स्वीयं समर्थनं प्रददेयुः। सहैव, तेन राष्ट्रिय-
पश्चवर्ति-वर्गायोगाय सांवैधानिकता-प्रदानार्थमपि सहयोगमाचरितुं प्रतिपक्षः सविशेषं
प्रार्थित:।
त्रिपुरा-प्रचार:

त्रिपुरा-विधानसभाया: निर्वाचनार्थं राजनैतक-वृन्दानां प्रचाराभियानानि सम्प्रति
नितरां गतिमन्ति दृश्यन्ते। प्रधानमन्त्री श्रीनरेन्द्र-मोदी अद्य राज्यस्य सोनामुरा-

कैलाशहर-प्रखण्डयोः जनसभे सम्बोधयिष्यति। गतदिवसे असम-मुख्यमन्त्रिणा

 

भाजपा-नेत्रा सर्वानन्द-सोनोवालेन, पूर्व- मुख्यमन्त्रिणा कांग्रेसनेत्रा तरुण-गोगोड्ना च
पृथक् पृथक् प्रस्थलेषु नैर्वाचनिक्यो जनसभाः सम्बोधिताः। तत्र राज्ये एतन्मासस्य

अष्टादशे दिनांके मतदानानि निर्धारितानि सन्ति।

नामांकनपत्रपरीक्षणम्‌

अपरतो नगालैण्डे, मेघालये च विधानसभा निर्वाचनार्थ प्रत्याशिभि: प्रपूरितानि

 

नामांकन-पत्राणि अद्य परीक्ष्यन्ते। प्रत्याशिनः प्रवर्तमान-मासस्य द्वादश-दिनांकं

यावत् स्वीय-नामानि प्रत्यावर्तयितुं पारयन्ति।

क्रिकेट्
दक्षिणाफ्रीकायाः कैपााउन-क्रीडा-प्रांगणे गतरात्रौ सम्पन्ने तृतीये एकदिवसीय-
क्रिकेट्-द्वन्द्वे भारतेन आतिथेयं दक्षिणाफ्रीका-दलं चतुर्विंशत्यधिक-शत-

धावनांकैर्धूलिसात् कृतम् अनेन विजयेन सहैव षण्णां स्पर्धानां प्रवर्तमान-शृंखलायां
भारतेन शून्यं विरुध्य त्रयाणामंकानाम् अपराजेयम् अग्रेसरत्वमधिगतम् ततः पूर्वं

 

स्पर्धायाः आदौ प्रथमं क्रीडनाय समामन्त्रितेन भारतीय-क्रीडक-वृन्देन विराट्-कोहलिनो

विराट्शतक-बलेन चतुरधिक-त्रिंशत्-धावनांकानां विजय-लक्ष्यं प्रस्तुतम्।

                                                     ।। इति वार्ताः ।।
