दिनांकः 14-06-2018

साय - 06:10

मुख्यवार्ताः

 

*प्रधानमन्त्रिणा नरेन्द्रमोदिना नया-रायपुरे समन्वित कमान-नियन्त्रण
केन्द्रस्य च उद्घाटनं विहितम्। आधुनिकीकृत-विस्तारित-भिलाई-
इस्पात-संयंत्रं च राष्ट्राय समर्पितम्।

 केन्द्रीय मन्त्रिणा नितिन गडकरिणा प्रोक्तं यत् देशे जलस्य न्यूनता
न वर्तते, परं योजनानां, जल-वितरणस्य समुचित-व्यवस्था अभावात्
च जल संकटम्‌ उपजायते।

  जम्मू  कश्मीरे आतकिभिः पुलवामा जनपदे राज्यारक्षि-
केन्द्रियारक्षितारक्षिबलस्य च दलम् आक्रान्तम्।

 

प्रधानमन्त्री

प्रधानमन्त्रिणा नरेन्द्रमोदिना स्वीय-छत्तीसगढ यात्रावधौ रायपुर-
जगदरपुरयोर्मध्ये वैमानिक-सेवा प्रारब्धा। सेवायाः माओवाद-प्रभावित-
जनजातीय-बस्तर-क्षेत्रम् अद्य वैमानिक-सेवायाः मानचित्रे समाविष्टो
जातः। सेवेयम् 'उडान' इति सम्पर्क-योजनान्तर्गतं प्रारब्धा। प्रधानमन्त्रिणा
भिलाई-क्षेत्रे समायोजिते कार्यक्रमे सञ्चारमाध्यमेन सेवेयं प्रारब्धा। असौ
अद्य छत्तीसगढे अन्याः विकास-योजनाः अपि प्रारब्धाः, अनन्तरं
प्रधानमन्त्री भिलाई-इस्पात-कर्मशालायाः यात्रा विहिता, तत्र आधुनिकीकृत
विस्तारित-इस्पात-कर्मशालेयं राष्ट्राय समर्पिता। तत्र प्रधानमन्त्रिणा
भारतीय-प्रविधि-संस्थानस्य नूतन-भवनस्य आधारशिला अपि स्थापिता।
भारत-नैट परियोजनायाः द्वितीय-चरणमपि प्रारब्धम्। तत्र जनसभां
सम्बोधयन्‌ असौ प्रोक्तवान्‌ यत्‌ राज्ये वृत्ति-शिक्षायाः नूतनानाम्
अवसराणाम्‌ उत्पादनं भविता। तदनन्तरं राजधान्यां रायपुर स्मार्ट-सिटी
समन्वितां नियन्त्रण-केन्द्रमपि उद्घाटितम्।

प्रधानमन्त्री डिजिटल

प्रधानमन्त्री श्व: डिजिटल-भारतस्य लाभार्थिभिस्साकं दृश्य-श्रव्य
संलाप-माध्यमेन सम्भाषणं करिष्यति कार्यक्रमोऽयं डी.डी. न्यूज-नरेन्द्र
मोदी एप-इत्येतयोः सम्प्रसारयिष्यति। स्वीय ट्वीट-सन्देशे श्रीमोदिना
प्रोक्तं यत् प्राशासनिक कार्ये तीव्रता, पारदर्शितां च आनेतुं निर्धनाः
लाभान्विता: भवन्ति।

गडकरी

केन्द्रीय मन्त्रिणा नितिन-गडकरिणा प्रोक्तं यत् देशे जलस्य न्यूनता
नास्ति। परं योजनानाम्, जल-वितरणस्य सम्यक् व्यवस्था अभावात् जल-
संकटम् समुपजायते। नवदिल्ल्यां नाबाई-प्रकाशन-पुस्तकस्य एकस्य
विमोचनावसरे गडकरिणा इदं प्रोक्तम्।

 
जम्मू-कश्मीर:

जम्मू-कश्मीरस्य पुलवामा-नगरे अज्ञातांकिभिः राज्यारक्षि-
केन्द्रियाक्षिता-रक्षिबलस्य दलम् आक्रान्तम्। रक्षा-सूत्रैः आकाशवाणी सूचिता
यत् सुरक्षा-बलैः प्रत्युत्तरे आक्रमणं विहितम्‌। केनापि आतंकिदलेन
आक्रमणस्य उत्तरदायित्वं नैवांगीकृतम्‌।


उत्तर प्रदेशः

उत्तरप्रदेशे धूलित-वृष्टि, विद्युदावतन सम्बद्ध-घटनासु
मृतकानां संख्या एधित्वा त्रयोदश सञ्जाता। सामान्य जनजीवनम्
अस्तव्यस्तं सञ्जातमस्ति। मणिपुरे गत-त्रिषु दिवसेषु वृष्टेः सञ्जात
जलपूर-स्थित्याः जनजीवनं वदुष्प्रभावितं जातम्। तत्र प्रमुख-नद्यः
संकटचिहनमतिक्राम्य प्रवहन्ति। त्रिपुरा राज्येऽपि भीषणवृष्टेः जलाप्लावन-
स्थितिः गभीरायते। मुख्यमन्त्रिणा बिप्लव-कुमार-देवेन सन्दर्भेऽस्मिन्
गृहमन्त्रिणा राजनाथ-सिंहेन वार्तालापं विहितम्। साहाय्योद्धार-कार्याय च
सदय केन्द्रिय-सहायता उपलब्धुम्‌ आग्रहो विहित:। अत्रान्तरे असमे
जलपूरात् जनजीवनं प्रभावितं जातम्। जलपूरात् मार्गाः कृषि-क्षेत्राणि च
जलाप्लावितानि। दश-सहस्राधिक-जनाः साहाय्या-शिविरेषु प्रवेशिताः।
राज्यापद-दलं साहाय्योद्धार कार्ये संलग्नं जातम्।
 
दिल्ली

दिल्ल्यां सम्प्रवर्तित तृतीय-दिवसेऽपि वायु-प्रदूषण-स्तरम् अत्यधिकं
वर्धितम्। अधिकारिणः प्रोक्तवन्तः यत् आगामि  त्रि-चतुः दिवसात्मकं
स्थितिः यथावत् स्थास्यति। जनाः गृहात् बहिः न गन्तुं परामृष्टाः।
भारतेनोक्तं यत् लोकतान्त्रिक-स्थिर सौहार्दपूर्ण-मालदीव-देश: हिन्द-
महासागरे तस्य सर्वेषु प्रतिवेशि देशेषु-मित्रेषु च अन्यतमो वर्तते। विदेश-
मन्त्रालयेनोक्तं यत् भारतेन स्वीय परामर्शः पुनः व्याहतः यत् मालदीव-देशे
पूर्व-राष्ट्रपतिं गय्यूम-मुख्य-न्यायाधीशं अब्दुल्ला-सईदं समेत्य सर्वे
राजनीतिक-बन्दिनः विमोचितव्याः। येन नैर्वाचनिक-राजनीतिक प्रक्रियायाः
विश्वासः पुनः सम्भवेत्।

तमिलनाडु:

मद्रासोच्चन्यायालयेन तमिलनाडु-विधानसभायां मुख्यमन्त्रिणाः ई
पलानीसामिन:  नेतृत्वयुत-ऑल-इण्डिया-अन्ना-डी.एम. के. प्रशासनात्
समर्थनं प्रत्यानीतानाम् अष्टादश-विधायकानां सदस्यता अयोग्य-करण-
प्रकरणे खण्डित-आदेशः श्रावित:। मुख्य न्यायाधीशेन न्यायमूर्तिना इंदिरा-
बैनर्जी वर्यया विधायकानां आयोग्य-निर्णय: उचितः प्रतिपादितः, परं
न्यायमूर्त्तिना एम. सुन्दरेण-प्रकरणमिंद तृतीय-न्यायाधीशाय
स्थानान्तरितः।

उच्चतम-न्यायालयः

उच्चतम-न्यायालायेन उत्तर प्रदेश-लोक-सेवा-आयोगस्य आगामि
भौमवासरे सम्पत्स्यमाणायां मुख्य-परीक्षायाम् अवरोधः अपाकृतः। शीर्ष
न्यायालयेन इलाहबादोच्चन्यायालयस्य स: आदेशः निरस्तः यः प्रारम्भिक-
परीक्षा-उत्तर-पुस्तिकानां पुनः मूल्याकन-संबद्धो अवर्तत्।

                                                 ।। इति वार्ताः ।।

 

 

 

 
