दिनांकः 10-04-2018
साय - 06:10

मुख्यवार्ताः

 प्रधानमन्त्रिणा उक्तं यत् स्वच्छतया सर्वेषां जीवनं महनीयं भवति।

त्रिपुराया: राजधान्याम् अगरतलायामद्य पूर्वोत्तरराज्यानां विकासाय
नीत्यायोगस्य प्रथमोपवेशनमनुष्ठितम्।

 महाराष्ट्रे मार्ग-दुर्घटनयोः विंशतिजनाः मृताः।

 राष्ट्रमण्डलक्रीडासु अद्य हिना सिद्धू: भारतस्य कृते एकादशतमं
स्वर्णपदकं विजितवती।

प्रधानमन्त्री

प्रधानमन्त्रिणा उक्तं यत् स्वच्छतया सर्वेषां जीवनं महनीयं भवति।
नरेन्द्रमोदिना भणितं यत् स्वच्छताभियानस्य साफल्यं सामाजिक-जीवने
परिवर्तनेन टृग्गोचरीभविष्यति। श्रीमोदी तत् बिहारे पूर्वी-
चम्पारणजनपदस्य मोतिहारीनगरे चम्पारण-सत्याग्रहस्य
शताब्दिसमारोहस्य समापन-कार्यक्रमं सम्बोधयति स्म। उक्तम्‌
अस्मिन्नवसरे प्रधानमन्त्री विशतिसहस्र-स्वच्छताग्रहिणौपि आशपत्‌।

नीति : अगरतला

त्रिपुराया: राजधान्याम् अगरतलायामद्य पूर्वोत्तरराज्यानां विकासाय
नीत्यायोगस्य प्रथमोपवेशनमनुष्ठितम्। पूर्वोत्तरक्षेत्र विकासमन्त्रिणा डाक्टर
जितेन्द्रसिंहेन नीत्यायोगस्योपाध्यक्षेण डाक्टर राजीवकुमारेण च
संयुक्तरूपेण अस्योद्घाटनं कृतम्। उपवेशने पूर्वोत्तरक्षेत्रस्य मुख्यमन्त्रिणः
समेत्य आयोगस्य अथ केन्द्रप्रशासनस्य वरिष्ठाधिकारिणो भागमभजन्।

पुणे

महाराष्ट्रस्य पुणे-सतारा-राजमार्गे अद्य प्रातः मार्ग-दुर्घटनायां
अष्टादशजनाः मृताः सप्तदशश्च व्रणिताः। पंचत्रिंशत् कर्मकर-भरित-
टेम्पोयानस्य मार्गावरोधेन संघट्टनाद् दुर्घटना एषा संजाता। अपरायां मार्ग-
दुर्घटनायामपि जनौ मृतौ चत्वारश्च व्रणिताः। द्वितीया दुर्घटना मुम्बई-
अहमदाबाद्-राजमार्गस्य पालघर-जनपदे अभवत्।

केन्द्रीयगृहमन्त्री राजनाथसिंहः अद्य हैदराबादं निकषा इब्राहिमपट्टने
राष्ट्रिय-सुरक्षा-गार्ड इत्यस्य क्षेत्रीय-परिसरं समुदघाटयत्। श्री सिंहः
अस्मिन्नवसरे बलस्य प्रदर्शनान्यपि अपश्यत्। एतत् केन्द्रं तेलंगाना-
आन्ध्रप्रदेश-छत्तीसगढ-ओडिशा-राज्येषु यथावश्यकं त्वरितकार्याचरणं
करिष्यति।


नायडु:

राज्यसभापतिना एम्‌.वेंकैया नायडुना भणित यत्‌
राज्यसभाकार्यजातस्य स्थगनं देशाय कष्टकरम् आसीत्। असौ अद्य
राज्यसभा-दिवसकार्यक्रम सम्बोधयति स्म। तेन प्रोक्तं यद्‌ विपक्षिणा
तुमुल-कोलाहलकारणादेव सदने स्थितिरेषा संजाता। विषयेषु चर्चायाः
समाश्वासनादनन्तरमपि सदनस्य कार्य बाधितम्‌। एषः चिन्तायाः
विषयोऽस्ति।

नायडु-होम्योपैथी 

उपराष्ट्रपति: एम.वेंकैयानायडु: विश्व-होम्योपैथी-दिवसावसरे अद्य
नवदिल्ल्यां द्वि-द्विवसीयं वैज्ञानिक-सम्मेलनमुद्घाटयत् स्व-संबोधे
तेनोक्तं यत देशे अस्य महती आवश्यकता अस्ति। एषा पद्धतिः देशस्य
कृते समीचीना वर्तते यतो हि-स्वल्पमूल्येन विनैव प्रतिक्रयाः रोगानायत्
चिकित्सा क्रियते।

राष्ट्रपति:

राष्ट्रपति रामनाथकोविन्दः देशत्रययात्रा प्रसंगे स्वाजिलैण्ड देशात्
सायं जाम्बियादेशं सम्प्राप्स्यति। इतः प्राक्‌ अमुना स्वाजिलैण्डस्य संसदि
देशायोः द्वैपाक्षिक-साहाय्यं समेधितुं कार्याचरणं सबलं प्रतिपादितम्। तेन
प्रोक्तं यत् देशस्य विकासप्रामुख्यपुरस्संर भारतयस्य समर्थनं सहायतां च
करिष्यति।

ज़करबर्ग

फेसबुक प्रमुखःमार्कजकरबर्गः अद्य अमेरीका-देशे सांसदान् श्वश्च
संसदीय-समितिं सम्मुखीकरिष्यति। असौ एतदवसरे फेसबुक
आन्तर्जालिकसौविध्ये उपभोक्तृणां सांगणिक-वैयक्तिक-विवरणानां
राजनीतिकम् उद्देश्य प्रपूरयितु कैम्त्रिज एनेलेटिकां यावत्‌ यात्रा विषये
विज्ञापयिष्यति।

राष्ट्रमण्डलक्रीडा:

ऑस्ट्रलियाया: गोल्डकोस्टे समायोजितासु एकविंशति
राष्ट्रमण्डलक्रीडासु  अद्य प्रतिभागी हिना सिद्‌धूः भारतस्य कृते एकादशतमं
स्वर्णपदकं विजितवती। पंचविंशति मीटर-भुशुण्डि-लक्ष्यभेदस्पर्धायां तया
एतदधिगतम्। एकविंशतिपदकानि विजित्य पदक-सूच्यां तृतीये स्थाने वर्तते
भारतम्‌।


                                                       || इति वार्ताः ॥।
