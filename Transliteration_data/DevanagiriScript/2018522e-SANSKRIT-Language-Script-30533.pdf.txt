संस्कृतवार्ताः

दिनांकः 22-05-2018


सायं - 06:10
मुख्य-वार्ता:

 केन्द्रीयो गृहमन्त्री राजनाथसिंहः अर्धसैन्यबलस्य हुतिंगतानां तानां भटानां
परिवारेभ्यो न्यूनान्यूनमेक-कोटि-रूप्यकाणाम् अनुग्रहराशिम्‌
उद्घोषयत्।

 जम्मू-कश्मीरे अन्ताराष्ट्रिय-सीम्नि पाकिस्तानीयभटानां गोलिकाप्रहारैः
सप्तनागरिकाः व्रणीभूताः।

 नागरिकोड्डयन-मन्त्रालयेन यात्रिघोषणापत्रस्य प्रारूपं प्रख्यापितम्।

 असम-प्रशासनेन षोडश-लक्ष-मितेभ्यो वरिष्ठनागरिकेभ्यो वार्धक्य-
वेतन-प्रदानं विनिश्चितम्।

 

राजनाथसिंह:-सीमसुरक्षाअटा:

गृहमन्त्रिणा प्रतिपादितं यत्‌ देशस्य सीमरक्षणं सीमसुरक्षाबत्रस्य
कर्त्तव्यपालनस्य कापि सीमा नास्ति। नवदिल्ल्यां बलस्य अलंकरण-
समारोहे श्रीसिंहो न्यगादीत् यत् प्रतिवेशि-देशे आदौ गोलिकाप्रहारा: न
विधेयाः यदि सीमसुरक्षाबले तैः गोलिकाप्रहाराः विधीयन्ते चेत् तस्य प्रबलं
प्रत्युत्तरं प्रदास्यते, तदानीं प्रत्युत्तरस्य कृते न कोऽपि प्रश्नः
उत्थापयिष्यते। श्रीसिहेन भणितं यत् सीमसुरक्षाबलं रक्षायाः न केवलं
प्रथमा पंक्तिरस्ति अपितु इदं रक्षाकवचभित्तिकेव अस्ति। अनेनोक्तं यत्
कर्त्तव्य-पालने हुतिंगतानां तानां अधसैनिकभटानां परिवारेभ्यः दीयमानः
साहाय्यराशिः एककोटि--रूप्यकतोऽल्पो न भविष्यति।

 

राजनाथ-आर्कविशपः

गृहमन्त्रिणा राजनाथसिंहेन प्रोक्तं यत् देशे धर्म-सम्प्रदायानामाधारे
न कोऽपि भेदभावः अनुमन्यते। नवदिल्ल्यामेकस्मात्‌ समारोहात्‌ पृथक्‌
पत्रकारैः समं सम्भाषणावसरे अमुना आर्कविशपस्य स्त्रैस्त-मतावलम्बिन:
प्रति भेदभावाचरणस्य टिप्पण्याः प्रत्युत्तरे एतदुक्तम्। श्रीसिहोनोक्तं यद्
भारते अल्पसंख्यकाः सुतरां सुरक्षिताः सन्ति। अत्र जाति-सम्प्रदाययोः
आधारे भेदभावस्यानुमति: नास्ति।

संघर्षविरामोल्लंघनम्‌

संघर्ष-विरामम् उल्लंघयद्भिः पाकिस्तानीयैः भटैः जम्मू-कश्मीरे
अन्ताराष्ट्रिय-सीमानं निकषा जम्मू, साम्बा, कठुआ-जनपदेषु पारेसीम्नः
भूरिगोलिका: प्रहताः पाकिस्तानीयैः गतसायंकालादेव आर.एस.पुरा,
अरनिया, हीरानगरं चेति क्षेत्रेषु मोर्टारयन्त्रैः प्रहाराः कृताः। अस्मिन्‌
गोलिका-वर्षणे सप्त-नागरिकाः व्रणिताः सन्ति। सीम-सुरक्षा-बलस्य एकेन
प्रवक्त्रा प्रतिपादितं यत् भारतीय-भटैरपि तेषां मुखभञ्जनकरं प्रत्युत्तरं
प्रदत्तम्‌।

प्रधानमन्त्री

प्रधानमन्त्री श्रीनरेन्द्रमोदी रूसस्य एकदिवसीयां यात्रां साफल्येन
सम्पाद्य दिल्लीं प्रत्यावर्तितोऽस्ति। प्रधानमन्त्रिणा ह्यः रूसस्य सोचिनगरे
राष्ट्रपतिना ब्लादिमीर-पुतिनेन साकं परस्परं हितानां विभिन्नेषु
अन्ताराष्ट्रियेषु दैशिकेषु च विषयेषु सम्भाषितम्। सम्भाषणमिदं रूस-
राष्ट्रपतेः ग्रैष्मकालिक-निवासे बोचारेव रूचे मध्ये सम्पन्नम्।
प्रधानमन्त्रिणा सन्तोषः प्रकटितः यत् द्वावपिद्वावपि शंघाई-सहयोग-
संघटन-ब्रिक्स-उत्तर-दक्षिण-कोरिडोर-मार्म-सन्निभेषु बहुपक्षीयेषु मञ्चेषु
सम्भूय कार्यमाचरत:।

नड्डा-निपाह-विषाणु:

केन्दरेण केरले निपाह-विषाणु-संक्रमणं दृग्गोचरीकृत्य राज्ये
सुरक्षासंचेतना प्रख्यापितास्ति। तत्र हि कोझिकोड-जनपदे विषाणोः वशात्
जनद्वयं पञ्चतां गतम्। अत्रान्तरे केन्द्रीय-स्वास्थ्य-मन्त्रिणा
जे.पी.नइडावर्येण केरले विषाणुसंक्रमणाद्‌ उत्पन्नदशायाः समीक्षा कृता।

 
विमानन-नागरिक-घोषणा

नागर-विमानन-मन्त्रालयेन अद्य यात्री-घोषणा-पत्रस्य प्रारूपं
प्रख्यापितम्। नागर-विमानन-मन्त्री जयन्तसिन्हा नवदिल्ल्यां प्रत्यपादयत्
यत् यदि विमान-समवायस्य त्रुटिवशात् किमपि विमानोड्डयनं
निरस्तीभवित चेत्‌ यात्रिभ्यः अनुग्रहराशिः उपपादयिष्यते। उतवा
यात्रानुमतिपत्रकस्य भाटकं प्रत्यावर्तयिष्यते। विमानस्य विलम्बितेऽपि
यात्रिणां क्षतिपूर्तिः करिष्यते। अनेनोक्तं यद् दिव्यांगजनेभ्यः आसनानामपि
प्रस्तावोऽस्ति। अस्य प्रवर्तनं मासद्वयाभ्यन्तरे विधास्यते।

 

 

असम-वरिष्ठनागरिक-वेतनम्‌

असमप्रशासनेन राज्यस्य षोडश-लक्षमितेभ्य: वरिष्ठनागरिकेभ्यो
निवृत्तिवेतनं उपपादयिष्यते। मुख्यमन्त्रिणा संर्वानन्दसोनोवालेन
वरिष्ठनागरिकाणां सशक्तीकरणाय पञ्चायतानि ग्रामीणविकास-विभागाश्च
समादिष्टानि यदस्यां दिशि आवश्यकं पादक्षेपं समुत्थापयेयुः। एतदान्तर्गतं
राज्यप्रशासनं वयस: षष्टि-वर्ष-मिततोऽधिकायु-युतेभ्यः सर्वेभ्यः
वरिष्ठनागरिकेभ्यः वार्धक्यवेतनं सम्प्रदास्यति। एतेभ्यः प्रतिमासं
सार्धद्विशतं रूप्यकाणि अन्तर्जालद्वारा वितरिष्यन्ते।

 

जैव-विविधता-दिवसः

अद्य अन्ताराष्ट्रियो जैव-वैविध्य-दिवसो वर्तते। जैव-वैविध्य-प्रकरणेषु
समन्वय-समेधनाय, जनेषु जनचेतनां, जागरूकतांजागरूकतां च प्रवर्तयितुं
मई द्वाविंश्यां दिवसोऽयं परिपाल्यते। ऐषमो विषयोऽस्ति “जैव-वैविध्यर्थं
कार्याणां रजत जयन्ती' इति। अस्मिन्नवसरे नवदिल्ल्यां राष्ट्रिय-गंगा-
स्वच्छताभियानेन विश्व-वन्य-जीव-संघेन च सम्भूय गंगायाः तस्य जैव-
विविधतायाः च विषये कार्यशात्रैका समायोजिता।

 
उपराष्ट्पतिः-एन.आई.ढी.एम.

उपराष्ट्रपतिना एम्‌.वेंकैया नायडुना अद्य आन्द्रप्रदेशे कृष्णाजनपदे
'कोण्डापालूरू मध्ये राष्ट्रिय-आपदा-प्रबन्धनस्य दक्षिणीय-परिसरस्य
शिलान्यासो विहितः। अस्मिन्नवसरे-श्रीनायडुना प्रोक्तं यत् आगामि
दिवसेषु राष्ट्रिय-आपदा-प्रबन्धनस्य केन्द्रमिदम् उत्कृष्टकार्याणां कृते
प्रसेत्स्यति। जनांश्च विभिन्न-प्राकृतिक-आपदाभिः रक्षयिष्यति।


                                            ।। इति वार्ताः ।।
