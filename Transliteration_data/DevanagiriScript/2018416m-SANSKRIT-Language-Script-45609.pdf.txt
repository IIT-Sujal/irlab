दिनांकः 16-04-2018
प्रात: 06:55

प्रवाचकोऽनुवादकश्च - निरञ्जन-कुमार-निर्मलः

टंकण-सहायकः - संजय-त्रिपाठी

इयम् आकाशवाणी

सम्प्रति वार्ताः श्रूयन्ताम्

प्रवाचकः - निरञ्जन-कुमार-निर्मलः
मुख्य-वार्ताः

 प्रधानमन्त्री नरेन्द्रमोदी स्वीडन-यूनाईटेडकिंगडम-देशयोः
पञ्चदिवसीय-यात्रार्थम् अद्य प्रस्थास्यति।

 सैन्यनिर्माणं समग्ररुपेण-सैन्यं इति विषयमधिकृत्य अद्य
नवदिल्ल्यां सेनानायकानां षण्मासिक सम्मेलनं समायोज्यते।

 भारतीयान्तरिक्षानुसंधान-संघटनेन गतरात्रौ आई.आर.-एन.एस.-
एस.वन आई इत्याख्यस्य दिक्सूकचकोपग्रहस्य कक्षायाः
स्थापनाभियनास्य चतुर्थं चरणं सफलतया सम्पादितम्।

 अपि च,

 ऐषमः होमएक्सपो-इण्डिया-कार्यक्रमः अद्य ग्रेटरनोएडा-स्थले
आरप्स्यते।

प्रधानमन्त्री-वक्तव्यम्‌

प्रधानमन्त्री नरेन्द्रमोदी स्वीडन-यूनाईटेडकिंगडम-देशयोः
पञ्चदिवसीय-यात्रार्थम् अद्य प्रस्थास्यति। प्रधानमन्त्रिणा नरेन्द्रमोदिना
विश्वासः प्रकटितः यत् तस्य स्वीडन-यूनाइटेड-किंगडम-देशयोः यात्रा
देशद्वयेन सह भारतस्य सम्बन्ध संवर्धनार्थम् उपयोगी सेत्स्यति। स्वीय-
विदेशयात्रार्थ प्रस्थानात् पूर्व श्री मोदी अब्रवीत् यदसौ स्वीडन-यूनाइटेड-
किंगडम-देशाभ्यां सह द्विपाक्षिकोपवेशनम् अनुष्ठातुम् अथ च राष्ट्रमण्डल-
देशानां राष्ट्रध्यक्षाणां सम्मेलने सहभागित्वार्थं यात्रां विदधाति। प्रधानमन्त्री
व्याहरत् यत् तस्य इयं प्रथमा स्वीडन-यात्रा वर्तते अथ च भारत-स्वीडन-
देशौ प्रगाढ-मैत्री-सम्बन्धानां विषये विचार-विनिमयो विधास्यतः। श्री मोदी
न्यगदत्‌ यत् स्वीडन-प्रधानमन्त्री स्टीफेन-लोफवेनः असौ च
परस्परसहयोग-व्यापार-निवेश-नवाचार-विज्ञान-प्रविधि-कौशल-विकास-
स्मार्टसिटी-स्वच्छोर्जा-स्वास्थ्य-विषयेषु शीर्ष-व्यापारिभिः सह सम्भाषणम्
आचरिष्यतः। प्रधानमन्त्रिणा उदीरितं यदसौ अष्टादशे दिवसे लन्दननगर
सम्प्राप्स्यति। नन्दन-नगरे श्रीमोदी बुध-गुरु-वासरयोः समायोजयिष्यमाणे
राष्ट्रमण्डलीय-देशानां राष्ट्राध्यक्षाणां उपवेशने सहभागं विधास्यति।

सेना नायकाः

सैन्यनिर्माणं समग्ररुपेण-सैन्यं इति विषयमधिकृत्य अद्य
नवदिल्ल्यां सेनानायकानां षण्मासिक सम्मेलन समायोज्यते। प्रतिरक्षा
राज्यमन्त्री औद्घाटनिक-भाषणं प्रस्तोष्यति।

भाजपा-कर्नाटकम्‌

कर्नाटक-विधानसभा-निर्वाचनस्य प्रत्याशिनां सूचीं अन्त्यरुपेण
सज्जीकर्तुं गतरात्रौ नवदिल्ल्यां भाजपादलस्य केन्द्रीय-निर्वाचन-समित्याः
उपवेशनम् अनुष्ठितम्। नवदिल्ल्यां दलस्य मुख्यालये सम्पन्ने
उपवेशनेऽस्मिन् प्रधानमन्त्री नरेन्द्रमोदी भाजपा-अध्यक्षः अमितशाहः
राजनाथ सिंहः, सुषमास्वराजः जे.पी. नडइडाः अन्ये च वरिष्ठ-नेतारः
उपातिष्ठन्त।

भारतीयन्तरिक्षानुसन्धानसंघटनम्

भारतीयान्तरिक्षानुसधान-संघटनेन गतरात्रौ आई.आर.-एन.एस.-
एस.वन आई इत्याख्यस्य दिक्सूकचकोपग्रहस्य कक्षायाः स्थापनाभियनास्य
चतुर्थ चरणं सफलतया सम्पादितम्। अस्याभियानस्य तृतीय-चरणं
शनिवासरे सम्पादितमासीत्‌।

होमएक्सपोकार्यक्रमः

ऐषमः होमएक्सपो-इण्डिया-कार्यक्रमः अद्य ग्रेटरनोएडा-स्थले
आरप्स्यते। सूचनाप्रसारण-मन्त्रिणा स्मृति-ईरानी-वर्यया तृदिवसीय-
कार्यक्रमोऽयम् उद्घाटयिष्यते।

आई.पी.एल.

आई.पी.एल. क्रिकेट् स्पर्धायां गतरात्रौ मोहली-नगरे किंग्स-इलेवन-
पञ्जाब-दलेन चेन्नई-सुपर-किंग्स-वृन्दं चतुर्भिः धावनांकैः पराजितम्। इतः
प्राक् एकस्याम् अपरस्यां स्पर्धायां राजस्थान-रोयल्स-दलेन रायल-चैलेन्जर्स-
बंगलौर-वृन्दं एकोन-विंशतिर्धावनाकैः पराजितम् । अद्य रात्रौ अष्ट-वादने
कोलकातायाः इडेन-गार्डेन-क्रीडांगणे कोलकाता-नाइट-राइडर्स-दलं देलही-
डेयर-डेविल्स-वृन्दं सम्मुखीकरिष्यति।
