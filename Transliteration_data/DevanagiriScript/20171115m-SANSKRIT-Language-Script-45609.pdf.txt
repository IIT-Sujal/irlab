संस्कृतवार्ताः
दिनांक: - 15/11/ 2017

प्रातः - 06 : 55

 प्रधानमन्त्रिणा भारतस्य आगामिनि गणतन्त्रोत्सवे मुख्यातिथित्वेन समागन्तुम्‌
आसियान-नेतारः समामन्त्रिताः, तैश्च तदीयम्‌ आमन्त्रणम्‌ अंगीकृतम्‌।

 देशे बिटक्राइन्‌ इति काल्पनिक-मुद्रायाः प्रवाहस्य नियमन-सन्दर्भ प्रस्तुतां जनहित-
याचिकां शुण्वता शीर्ष-न्यायालयेन विषयेऽस्मिन्‌ केन्द्रस्य प्रतिक्रिया अभियाचिता।

चादइना-ओपन्‌-वैडमिण्टन्‌-स्पर्धासु अद्य समेषां भारतीय-क्रीडक-प्रमुखाणाम्‌ अभियानानि
आरभन्ते।

प्रधानमन्त्री-मनीला

प्रधानमन्त्री श्रीनरेन्द्र-मोदी फिलीपीन्स-देशस्य राजधान्याः मनीला-नगर्याः त्रि-दिवसीयां
यात्रां सम्पाद्य गृह-देशं प्रति-निवृत्तः। सः तत्र विश्व-नेतृभिः सार्धमायोजितेषु त्रिषु महत्वाधायि-
शिखरोप-वेशनेषु, पञ्चसु द्वि-पाक्षिक-मन्त्रणोप-वेशनेषु च भागं गृहीतवान्‌। पञ्चदशं भारत-
आसियान-शिखरोप-वेशनं सम्बोधयन्‌ श्रीमोदी आतङ्कवादम्‌, अतिवादं च प्रतियोद्धुं राष्ट्रेषु
मध्ये भूयोऽप्यपेक्षिताय घन-समन्वयाय समाहूतवान्‌। अवसरेऽस्मिन्‌ श्रीमोदिना भारतस्य
आगामिनि गणतन्त्रोत्सवे मुख्यातिथित्वेन समागन्तुम्‌ आसियान-नेतारः समामन्त्रिताः, तैश्च
तदीयम्‌ आमंत्रणम्‌ अंगीकृतम्‌। ततः पूर्वं प्रधानमन्त्रिणा क्षेत्रीय-समग्रार्थिक सहभागितायै
भारतस्य प्रतिबद्धता अपि व्यक्तीकृता।

ततोऽपि पूर्वं स्वीय-त्रिदिवसीय-मनीला-यात्रायाः आदौ आयोजिते पञ्चदशे पूर्वैशिया-
शिखरोप-वेशने श्रीमोदी आतङ्कवादस्य सैद्धान्तिकानाम्‌ आह्वानानां प्रतिरोध-विषयकं
विश्वनेतृणां वक्तव्यं हृदा स्वागतीकृतवान्।

कोविन्दः-रांची

राष्ट्रपतिः श्रीरामनाथ-कोविन्दः अद्य झारखण्डं प्रयाति। असौ तत्र राज्य-राजधान्यां
रांची-नगर्याम् अद्य राज्यस्य प्रतिष्ठापना-दिवसम् उपलक्ष्य विभिन्नानां परियोजनानां
शिलान्यासं विधास्यति।

देशे बिट्क्लाइन् इति काल्पनिक-मुद्रायाः प्रवाहस्य नियमन-सन्दर्भे प्रस्तुतां जनहित-
याचिकां शृण्वता शीर्ष-न्यायालयेन विषयेऽस्मिन्‌ केन्द्रस्य प्रतिक्रिया अभियाचिता। न्यायमूर्तेः
दीपकमिश्रस्य, ए.एम्‌.खानविल्करस्य, डी.वाई.चन्द्रचूडस्य च न्याय-खण्डपीठेन उक्त-सन्दर्भे
वित्त-विधि-न्याय सूचनाप्रविधि-मन्त्रालयेभ्यः, सेबी-इति विपणि-नियामक-मण्डलाय, भारतीय-
रिजर्व-बैंकाय च अधिसूचनाः प्रसारिताः।

संयुक्तराष्टम्‌-शान्तिसैनिकाः

संयुक्त-राष्ट्र--परिषदा कलहाकुले दक्षिण सूडाने स्वीयां समर्पित-सेवाम्‌, प्राणाहुतिं च
प्रदत्तवन्तः सहस्राधिकाः भारतीय-शान्ति-चैनिकाः संयुक्त-राष्ट्रीय-शौर्य-पदकैः सम्मानिताः।
अत्रेदं ध्यानास्पदं विद्यते यत्‌ वैश्विक-संस्थया संपूर्णेऽपि जगति शान्ति-प्रवर्तनाय, मानवाधिकार-
संरक्षणाय, आपत्कालिक-साहाय्य-प्रायणाय च उत्कृष्ट-प्रदर्शनं विहितवद्यः सैनिकेभ्यः एतानि
शौर्य-पदकानि समर्प्यन्ते।

चीनस्य फुझोउ-नगरे प्रवर्तमानासु चाइना-ओपन-बैडमिण्टन्-स्पर्धासु अद्य समेषां
भारतीय-क्रीडक-प्रमुखाणाम् अभियानानि आरभन्ते। तत्र मिश्रित-पुरुष-युगल-वर्गे सात्विकराज-
चिरागशेट्यौ, मिश्रित-महिला-युगल-वर्गे च साइनानेहवाल-पी.वी.सिन्ध्वौ स्वां स्वां प्रतिस्पर्धा
संमुखीकुर्वन्ति।
