दिनांकः 18-10-2017
सायं - 06:10

 संयुक्तराष्ट्रे अमेरिकीया राजदूती निक्कीहेली प्रावोचत् यत् आतंकवादनियन्त्रणार्थं
पाकिस्तानस्य निरीक्षणे भारतेन साहाय्यं कर्तु शक्यते।

 जम्मू-कश्मीरे पुंछ-राजौरीजनपदयोः पाकिस्तान- गोलिकाप्रहारात् देशजनाः व्रणिताः।

 भाजपादलेन हिमाचलप्रदेशे विधानसभानिर्वाचने-प्रत्याशिनां नामावली प्रकाशिता।

अमेरिका-भारतम्

संयुक्तराष्ट्रे अमेरिकायाः राजदूती निक्की हेली प्रावोचत् यत् पाकिस्तानस्य नियन्त्रणे भारतेन-
अमेरिकायाः साहाय्यं कर्त्तुं पार्यते। तत् साहाय्यं पाकिस्तान-निरीक्षणमिति। यतोहि राष्ट्रपतिना डोनल्डट्रम्पेण
पाकिस्तानद्वारा आतंकिभ्यः साहाय्योपपादनविषये प्रशिक्षणविषये च कठोरकार्याचरणमारभ्यते। अनया
प्रोक्तं यत् राष्ट्रपतिना अफगानिस्तानं समेत्य दक्षिणश्नियाक्षेत्रे आतंकवादम् उन्मूलयितुं नूतननीतिश्चापि
घोषितास्ति।



जम्मूकश्मीरः संघर्षविरामोल्लंघनम्

जम्मूकश्मीरस्य पुंछ-राजौरीजनपदयोः नियन्त्रणरेखाम् उल्लंघ्य पाकिस्तानेन कृतगोलिकावर्षणेन
दशजनाः व्रणिताः । प्रतिरक्षासूत्रः आकाशवाणी सूचिता यत्‌ बालाक-राजौरीक्षत्रयोः 
नागरिकक्षेत्राणि चाभिलक्ष्य प्रातः सप्तवादने गोलिकावर्षणम् आरब्धं यत् हि सद्यः लब्ध-सूचनां यावत्
प्रचलदासीद्। भारतीयसेनया गोलिकावर्षणेन प्रत्युत्तरं प्रदत्तम्। व्रणिताः चिकित्सालये प्रविष्टाः 



भाजपादलेन हिमाचलराज्यस्य विधानसभा-निर्वाचनानां कृते सर्वेष्वपि अष्टादशासनेसु प्रत्याशिनां
नामावली प्रकाशिता। प्राक्तनो मुख्यमन्त्री प्रेमकुमार-धूमलः सुजानपुर-विधानसभासनात् निर्वाचने योत्स्यति।
भाजपादलस्य राज्याध्यक्षो सतपालसती च ऊना-विधानसभाक्षेत्रे दलस्य प्रत्याशी भविता।

जम्मूकश्मीरः शिक्षकःमृतः

जम्मृकश्मीरस्य शेपियां-जनपदे विद्यालयशिक्षकः मृतः दृष्टः अस्य ग्रीवा छिन्नाआसीत्। इदम्
आतंकवादिकृत्यमिति प्रतिभाति घटनायाः अन्वीक्षणं प्रचलति।

वी.केसिंह : इब्सा

विदेशराज्यमन्त्री जनरल वी.के.सिंह: प्रावोचत्‌ यत्‌ इब्सा-वार्ताभिः न केवलं सदस्यदेशानां
विकासो भविष्यति अपितु वैश्विक-विषयेषु अपि योगदानार्थम्‌ अवसरो लप्स्यते। जनरलसिंहः ह्यः भारतं,
ब्राजिल, दक्षिणाफ्रिकाचेति देशानां संघनस्य डरवननगरे मन्त्रिस्तरीयायोगस्य उपवेशनं
संबोधयति स्म । इब्सा देशत्रयाणां संघनस्य नामास्ति।

चीनकांग्रेस

कम्युनिस्ट पार्टि कांग्रेस इति चीनस्य बृहत्तमं राजनीतिकमुपवेशनम् अद्य बीजिंगनगरे समारब्धम्।
उपवेशनस्य उद्घाटनावसरे राष्ट्रपतिः शी-जिनपिंगः प्रोक्तवान् यत् चीनदेशः आर्थिकपरिष्कारं वर्धयिष्यति।
वद्देशिकनिवेशं वर्धयितुं च धिष्यति। अमुनोक्तं यत् चीनदेशः: त्वरितविकासापेक्षया
उत्कृष्ट विकासाय यतिष्यते। राष्ट्रपतिना भणितं यत्‌ वित्तीयप्रणाल्यां च आपणानुकूल: परिष्कारो विधास्यते।
तेन कथितं यत्‌ प्रशासनं तादृशान्‌ विधिनियमान्‌ अपाकरिष्यति यः एकीकृतापणेषु निष्पक्षस्पर्धासु च
अवरोधा: उत्पद्येरन्।


अफगानिस्तानम् संघर्षः

अफगानिस्ताने तालिबान-आत्मघात्याक्रमणे ह्यः चतु:सप्तति: जनाः मृताः, सप्तत्युत्तरेकशतं च
व्रणिताः। आक्रमणानि आरक्षिस्थात्राणि प्राशासनिकस्थानानि चाभिलक्ष्य प्रवर्तितानि आसन्। गारदेजनगरे
आत्मघात्याक्रमणकारिण: आरक्षि-प्रशिक्षण-केन्द्रे प्रहारो विहितवन्तः येन विंशतिभटान् समेत्य
एकचत्वारिंशज्जनाः मृता जाताः।



पाकिस्तानं-विस्फोट भ्रमः

पाकिस्तानस्य सरियब-मिलक्षेत्रे अद्य प्रातः दुरापननविस्फोटस्य कारणेन सप्त आरक्षिणः मृताः
द्वाविंशतिः जनाश्च व्रणिताः।

गृहमन्त्रालय:-राज्याणि

केन्द्रेण दीपावल्यवसरे राज्याणि समादिष्टानि यत्  साम्प्रदायिक सामंजस्य विधाने,
आतंकिक्रियाकलापविषये च सविशेषं जागरूकः भाव्यम्‌। स्रोतोभिः सृचितं यत्‌ गृहमन्त्रालयेन राज्याणि
निर्दिष्टानि सन्ति यत्‌ तानि सुरक्षादृशा संवेदनशीलस्थानेषु अतिरिक्त-सुरक्षाबलानि विनियोजयेयु:।



                                                                             ॥ इति वार्ता: ॥
