संस्कृतवार्ता

दिनांकः 12-11-2017

सायं - 06:10

मुख्यवार्ताः

 प्रधानमन्त्री नरेन्द्रमोदी त्रिदिवसीय-यात्रायां फिलीपीन्स-राजधानी मनीलां
सम्प्राप्तः।

 राजधान्यां दिल्ल्यां सीमवर्तिक्षेत्रेषु च वायुप्रदूषणस्थितौ परिष्कारः नैव वर्तते,
परं कुज्झटिकायाः प्रकोपः अद्य किंचित् अल्पीभूतः।

 अदय लोकसेवा-प्रसारण-दिवसोऽस्ति। अस्मिन्‌ अवसरे आकाशवाण्याः नव-
दिल्ली-स्थे मुख्ये कार्यालय-भवने कश्चन विशिष्टः कार्यक्रमः समायोजितः।

 भारतस्य लिएंडरपेस पूरव-राजा इत्यनयोः युगलम् अद्य अमेरिकायां
नोक्सविले चैलेंजर टेनिस शृंखलाया: निर्यायणस्पर्धायाम् क्रीडिष्यति।

प्रधानमन्त्रिणः यात्रा

प्रधानमन्त्री नरेन्द्रमोदी त्रिदिवसीय-यात्रायां  फिलीपीन्सस्य राजधानी मनीलां
सम्प्राप्तः। असौ  आसियानः-पूर्वेशिया-भारत-आसियान-शिखरोपवेशनेषु सहभागं
करिष्यति। मनीलायां प्रधानमन्त्री जगतः नेतृभिः सह द्वैपाक्षिक-सम्बन्धविषये
सम्भाषणं करिष्यति।

दिल्ली प्रदूषणम्‌

राजधान्यां दिल्ल्यां सीमवर्तिक्षत्रेषु च कुञ्ज्टिकायाः प्रकोपः किचित्‌
अल्पीभूतः, परं वायुप्रदूषणस्थितौ परिष्कारः नैव वर्तते। अस्माक वाताहरेण सूचितं
यत्‌ अधिकांश-स्थलरेषु जनैः अद्य समुचितानुभूतिः विहिता।

गुजरातविधानसभा निर्वाचनप्रचार:

गुजरातविधानसभा-निर्वाचनानां कृते प्रचाराभियानं तीव्रतामेति। मतदातृणाम्
समर्थनमधिगन्तुं राजनीतिकदलानां नेतृभि: विविधोपक्रमा: समनुष्ठीयन्ते। जनसभा-
कार्यकतृणामुपवेशन्-सामाजिकसंचार-माध्यमानां प्रयोगश्च सुतरां दृष्टिपथमायाति।

निर्वाचनायोगः

निर्वाचनायोगः सोमवासरे नवदिल्ल्यां मेघालय-नागावैण्ड-त्रिपुरा राज्यानां
मुख्यनिर्वाचनाधिकारिभिः सह निर्वाचनात्‌ प्राक्‌ सज्जता-विषयकोपवेशनं करिष्यति।
मेघालयस्य मुख्यनिर्वाचनाधिकारी एफ. आर. खारगौकरः पी.टी.आई इति
वार्ताभिकरणं प्रोक्तवान्‌ यत्‌ निर्वाचनायोगः राज्येषु (वीवीपीएटी) इति मतदाता-
सत्यापन-पत्र-यन्त्राणां प्रयोगस्य समीक्षा करिष्यति।

चित्रकूट उपनिर्वाचनम्‌
मध्यप्रदेशस्य चित्रकूट-विधानसभोपनिर्वाचने कांग्रेसदलेन विजयोधिगतः।
कांग्रेसदलस्य नीलांशु चतुवेदिना भाजपा-दलस्य शंकर-दयाल-त्रिपाठी चतुर्दश
सहस्राधिकमतैः पराजितः।

भारत-कनाडा

भारत-कनाडा देशयो: चतुर्थ: वार्षिकोपवेशनं श्व: नवदिल्ल्यां भविष्यति।
भारतस्य नेतृत्वं वाणिज्योद्योगमंत्री सुरेशप्रभुः करिष्यति, कनाडायाः नेतृत्वं च
तत्रत्यो अन्ताराष्ट्रियवाणिज्यमन्त्री फ्रांसवा-फिलिप-चैम्पेन्जः करिष्यति। देशद्वयस्य
मिथः साम्प्रतिक-वाणिज्यस्थितौ परिष्कारदृशा चर्चा भविष्यति।

राजस्थाने स्वास्थ्यसेवा

राजस्थाने चिकित्सकाणां कार्यविरामकारणेन अद्य सप्तमे दिवसे अपि
स्वास्थ्य-सेवा प्रभाविता वर्तते। राज्यप्रशासनेनोक्तं यत् रोगिणाम् उपचाराय
रेलविभागस्य सैन्यबलानाम् अथ च प्राशासनिकेतर-चिकित्सालेषु वैकल्पिक-व्यवस्थाः
विद्यन्ते।

प्रसारणदिवसः

अद्य लोकसेवा-प्रसारण-दिवसोऽस्ति। गत-शताब्द्याः सप्त-चत्वारिंशत्तमे वर्षे
एतस्मिन्नैव दिवसे राष्ट्रपिता महात्म-गांधी आकाशवाणी समागत्य कुरुक्षेत्र
तात्कालिकतया लब्ध-प्रवासान्‌ देश-विभाजन-विस्थापितान्‌ जनान्‌ सम्बोधयामास।
दिवसमेनम्‌ उपलक्ष्य अद्य आकाश-वाण्याः नव-दिल्ली-स्थे मुख्ये कार्यालय-भवने
कश्चन विशिष्टः कार्यक्रमः समायोजितः। आकाशवाण्याः वरिष्ठाधिकारिणः
कार्यक्रमेस्मिन् उपस्थिता: अवर्तन्त।

टेनिस

भारतस्य लिएंडरपेस-पूरव-राजा इत्यनयोः युगलम्‌ अद्य अमेरिकायां
नॉक्सविले चैलेंजर टेनिस शृंखत्राया: निर्यायणस्पर्धायाम्‌ अमेरिकाया: जेम्स सेरेंटनी
आस्ट्रेलियायाश्च जॉन-पैट्रिक-स्मिथ इत्यनयो: युगलं सम्मुखी करिष्यति।


                                                            ।। इति वार्ताः ।।
