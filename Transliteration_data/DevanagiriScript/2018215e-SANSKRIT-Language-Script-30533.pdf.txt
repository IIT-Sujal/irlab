संस्कृतवार्ताः
दिनांक:- 15-02.2018
सायम्‌ - 06:10

मुख्यवार्ता:
७ प्रधानमन्त्री नरेन्द्रमोदी प्रोक्तवान् यत् प्रशासनं देशस्य ग्रामीणक्षेत्रेषु चिकित्सा-शिक्षा-
स्वास्थ्यसौविध्यं च प्रदातुं प्रयत्नरतं विद्यते।

७ प्रधानमन्त्रिणा नरेन्द्रमोदिना त्रिपुराप्रशासनं विनिन्दितम्। प्रोक्तं च राज्य-विकासाय
प्रदत्तराशेः प्रशासनं समुचितोपयोगं नैव करोति।

 नवदिल्ल्यामद्य देशस्य प्रथम-रेडियोत्सवः समारब्धः।

प्रधानमन्त्री अरूणाचलप्रदेशः
प्रधानमन्त्रिणा नरेन्द्रमोदिना अद्य ईटानगरे न्यू डोर्जी-खाण्डु-राज्य-
सम्मेलनकेन्द्रस्योद्धाटनं विहितम्‌। केन्द्रे प्रक्षागृहं सम्मेलनकक्षं च समेत्य प्रदर्शनीभवनमपि
विद्यन्ते। अरूणाचलप्रदेशे निर्मित-नागरिक-सचिवालयभवनमपि अमुना राष्ट्राय समर्पितम्। तत्र
असौ शिक्षासंस्थानयोः नव-भवनयोः कृते अपि आधारशिलां स्थापितवान्। स्वास्थ्य-
चिकित्साविज्ञानविषयर्माधकृत्य टोमो-रीबा-संस्थाने अध्ययनाध्यापनं भविष्यति। अत्रान्तरे
प्रधानमन्त्रिणा भणितं यत् प्रशासनं देशस्य ग्रामीणक्षेत्रेषु चिकित्साशिक्षा-स्वास्थ्य-सौविध्यं च
प्रापयितुं समुत्सुकं विद्यते।

प्रधानमन्त्री-त्रिपुराप्रचारः

प्रधानमन्त्री नरेन्द्रमोदी कथितवान् यत् त्रिपुरा-राज्ये गणतन्त्रो नास्ति। राज्य-प्रशासनं
हिंसामाचरति, परं भाजपेति दलं राज्ये गणतन्त्रमिच्छति। राज्याय केन्द्रेण अशीति-प्रतिशत-
वित्तपोषणं क्रियते, किन्तु राज्य-प्रशासनेने न किमपि विकासकार्यं कृतमस्ति। असौ अद्य
त्रिपुरायाः शान्तिरबाजार-जनपदे जनसभां सम्बोधयति स्म।

पंजाब-नैशनल-बैंक:

पंजाब-नैशनल-बैंक इत्यस्य प्रबन्ध-निदेशक: अथ मुख्य-कार्यकारी सुनील-मेहता प्रावोचत्‌
यत्‌ एकादशोत्तर-द्विसहस्रतमे वर्षे बैंकाधिकारिभिः एव हीरक-वणिजः निरवमोदी-इत्यस्य
प्रवंचना अविष्कृता आसीत्। तेन प्रोक्तं यत् बैंकेन तदानीमेव प्रतिभूति-विनिमय-मण्डलं सेबी
इति अन्ये च ऋण-दातारश्च संसूचिताः आसन्। श्रीमेहता अभणत् यत् बैंकः सर्वान् सदार्थिक-
संकल्पान् परिपूरयिष्यति। अत्रान्तरे प्रवर्तननिदेशालयः प्रकरणेऽस्मिन् निरवमोदिनम् अन्यान् च
विरुद्धय अशीत्यधिक-द्विशत्-कोटि-रूप्यकाणाम् धनशोधन-प्रकरणं पंजीकारितवान्। दिल्ल्यां
वित्तीयसेवा-सचिवेन राजीव-कुमारेण विज्ञापितं यत्‌ प्रकरणे दोषिणः विरुद्ध्य सर्व-
सम्भवोपायाः विधास्यन्ते।

जम्मूकश्मीर:
जम्मूकश्मीरे पुंछजनपदस्य मेंढरनगरे नियन्त्रणसीस्रि आतंकवादिनाम्‌ अवैधप्रवेशप्रयास:
सैनिकैः विफलीकृतः। अभियाने तैः आतंकवादिनौ व्यापादितौ। एतदनन्तरं तत्क्षेत्रे
अन्वेषणाभियानं प्रचलति।

जम्मूकश्मीरः

जम्मूकश्मीरे श्रीनगरस्य न्यायालयेन आतंकवादिनः नवीद-जटट् इत्यस्य पलायन-प्रकरणे
राष्टियान्वीक्षण-विभागाय पंचारोपिणः दिवसद्वयाय स्थानान्तरितुं समर्पिताः। अत्रावधौ
विभागेन पंचदोषिणां परिपृच्छार्थं समयः प्रार्थितः आसीत्। राष्ट्रियान्वीक्षणविभागेन प्रोक्तमस्ति
यत्‌ पुलवामानिवासी-दोषिणः जम्मून्यायालये श्वः प्रस्तोष्यन्ते। राष्टियान्वीक्षण-विभागः जाट-
इत्यस्य पलायने फरवरी-षष्ठ्यां प्रकरणं पंजीकारितमासीत्‌।

रेडिओ-उत्सवः

विश्व-रेडियो दिवसावसरे नवदिल्ल्यां भारतस्य प्रथम-रेडियो-दिवसोत्सवः आयोज्यते।
उत्सवस्यायोजनं यूनेस्को इत्यस्य सहयोगेन रेडियो-दूरदर्शने च अन्तर्य -महिला-समित्या
क्रियते। उद्धाटन-सत्रं सम्बोधयती पद्मश्री दीपा-मलिक प्रोदीरितवती यत्‌ रेडियो
सकारात्मकतायाः अथ क्रीडाणा प्रसारणे प्रमुखतां निर्वहति।

॥ इति वार्ताः ॥
