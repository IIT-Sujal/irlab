संस्कृतवार्ताः

दिनांकः 19-03-2018

प्रात: 06:55
प्रवाचकोऽनुवादकश्च - निरजञ्जन-कुमार-निर्मलः-
आशुपिलिकः - संजय-त्रिपाठी
इयम् आकाशवाणी
सम्प्रति वार्ताः श्रूयन्ताम्
प्रवाचकः - निरञ्जन-कुमार-:निर्मलः-
मुख्य-वार्ताः

 विश्वव्यापारसघटनस्य द्विदिवसात्मके मन्त्रीस्तरीय-
अनौपचारिकोपवेशने अद्य नवदिल्ल्यां पञ्चाशत्-देशानां प्रतिनिधयः
सहभागं विदधति।

* केन्द्रीयन्वीक्षणविभागयेन राँची-स्थितेन न्यायालयेन चतुर्थे पश्वाहार-
प्रवञ्चना-प्रकरणे अद्य निर्णयः श्रावयिष्यते इति संभाव्यते।

* रूस-राष्ट्रपतिः ब्लादिमिर-पुतिनः षड्-वर्षार्थं पुनः निर्वाचितः।

० अपि च,

 चतुर्णां क्रीडकाणां सुरक्षापूर्वकं बांग्लादेशं पराजित्य भारतेन
निदाहास-क्रिकेट्‌-स्पर्धामालिका विजिता। 

विश्वव्यापारसंघटनम्‌-सम्मेलनम्‌

विश्वव्यापारसंघटनस्य द्विदिवसात्मके मन्त्रीस्तरीय-
अनौपचारिकोपवेशने अद्य नवदिल्ल्यां पञ्चाशत्‌-देशानां प्रतिनिधयः
सहभागं विदधति।
सम्मेलनोऽस्मिन्‌ विविध- विषयेषु विकल्पान्वेषणार्थं परिचर्चा
भविष्यति।

केन्द्रीयान्वीक्षणविभागः-लालूः

केन्द्रीयन्वीक्षणविभागयेन राँची-स्थितेन न्यायालयेन चतुर्थे पश्वाहार-
प्रवञ्चना-प्रकरणे अद्य निर्णयः श्रावयिष्यते इति संभाव्यते। प्रकरणेऽस्मिन्
राष्ट्रियजनतादल-प्रमुखस्य प्रावक्तनस्य बिहार-मुख्यमन्त्रणः लालू-प्रसाद-
यादवस्य नाम सम्मिलितमस्ति। प्रकरणमिदं विगतशब्देः पञ्चनवति-
षण्णवति-वर्षयोः मध्ये दुमका-कोषागारात्‌ भूयोऽपि त्रिकोटि-रुप्यकाणाम्
अवैधरीत्या धनाहरण-सम्बद्धमस्ति।

लालू-प्रसादम् अतिरिच्य बिहारस्य पूर्व-मुख्यमन्त्रिणः जगन्नाथ-
मिश्रस्य अपरेषां त्रिंशत्‌-जनानां च नामानि सम्मिलितानि सन्ति।
पटनोच्चन्यायालयस्य आदेशमनुसृत्य अन्वीक्षणकार्यं केन्द्रीयान्वीक्षण-
विभागाय समर्पितमासीत्।

गडकरी-गोवा

केन्द्रीय-मन्त्री नितिन-गडकरी खनि-उद्योग-सम्बधान्‌ पक्षान्‌
मेलितुम्‌ अद्य गोवां सम्प्राप्स्यति। गतदिने पणजी-नगरे भाजपा-दलस्य
राज्यैकांशस्य मुख्यालये सञ्चार-माध्यमीय-सम्मेलने केन्द्रीयायुष-मन्त्री
श्रीपदनायकः अब्रवीत् यत् श्री गडकरी अद्य सायं विधायकान् मन्त्रिणश्च
मेलिष्यति।

उत्तराखण्ड युद्धस्मारकः

उत्तराखण्ड-मुख्यमन्त्री त्रिवेनद्र-सिंह-रावतः प्राक्तन-मुख्यमन्त्री
सम्प्रति पौडी-गढ्वालस्य सांसदः सेवानिवृत्तः मेजर-जनरल भुवन-चन्द-
खण्डूरी सैन्य-प्रमुखः विपिन-रावतश्च गतदिने देहरादूने बालानां बालिकानां
कृते च गढ्वाल-राइफल-युद्धस्मारक-छात्रावासम् उद्घाटितवन्तः।
छात्रावासेऽस्मिन् सार्द्धद्विशतंछात्राः स्थास्यन्ति।

उत्तरप्रदेशप्रशासनम्

उत्तरप्रदेशे योगि-आदित्यनाथ-प्रशासनस्य एकरवर्ष-पूर्तिम् अभिलक्ष्य
अद्य कार्यक्रमः समायोज्यते। विगतवर्षे अस्मिन्नेव दिवसे योगि-
प्रशासनेन कार्यभारम्‌ अड्गीकृतमासीत्‌। अवसरेस्मिन एक साल नये
मिसाल' इत्याख्यं चलचित्रमपि प्रदर्शयिष्यते। मुख्यमन्त्री योगी-
आदित्यनाथः कार्यक्रमे उपस्थितो भविष्यति।

नौसेनाप्रमुखः-अमेरिका

नौसेनाप्रमुखः एडमिरल-सुनील-लाम्बा पञ्चदिवसीये अमेरिका-यात्रा-
प्रसंगे अद्य प्रस्थास्यति। उभयोः देशयोः सेनानां मध्ये रक्षा-सहयोगस्य
अवसराणाम् अन्वेषणम् अस्याः यात्रायाः उद्देश्यमस्ति। एडमिरल-लाम्बाः
अमेरिकीय-रक्षा-मन्त्रिणा जेम्स-मैरिसेन सह द्विपाक्षिक-सम्भाषणम्
आचरिष्यति।

रुसम्‌-पुतिनः

रूस-राष्ट्रपतिः ब्लादिमिर-पुतिनःषड्-वर्षार्थं पुनः निर्वाचितः।
गतरात्रौ कोलम्बो-नगरे चतुणा क्रीडकाणां सुरक्नापूर्वकं बाग्लादेशं
पराजित्य भारतेन निदाहास-क्रिकेट्‌ स्पर्धामालिका-विजिता। दिनेश-कार्तिकः
स्पर्धापुरुषो घोषितः। प्रथमं बांग्लादेशेन विंशत-क्षेपचक्रेषु अष्ट-क्रीडकाणां
हानिपूर्वकं षड्षष्यधिकैक-शतं धावनांकानां लक्ष्यम् उपस्थापितम्।
