संस्कृतवार्ताः
दिनांक:- 15.11.2017
सायम्‌ - 06:10

मुख्यवार्ताः

 गृहमन्त्री राजनाथसिंह अदय -जम्मूकश्मीरस्थिति समीक्षितवान्‌।

 राष्ट्रपतिः रामनाथकोविन्द झारखण्ड :द्विलक्षग्रामीणानाम् आय
द्विगुणीकर्तु सार्धं-सहस्रकोटि-रुप्यकमूल्यात्मिकां जोहरयोजना-ः समुद्घाटयत्‌।

 नूतनवस्तुसेवाकरमूल्यानि अद्य प्रवर्तितानि। अनेन द्विशताधिकवस्तूनां मूल्यानि
अपचितानि।

राजनाथ

गृहमन्त्री राजनाथसिहः अद्य जम्मूकश्मीरस्थिते समीक्षा कृतवान्‌। उपवेशने
गृहमन्त्रिणा सह प्रतिरक्षामन्त्री निर्मला-सीता-रमणः राष्ट्रियसुरक्षापरामर्शद:
अजीतडोभालः गृहमन्त्रालयस्य रक्षामन्त्रालयस्य च वरिष्ठाधिकारिणः उपस्थिताः
आसन्। स्रोतोभि: सूचितं यत् आतङ्वादिनः विरुध्य कार्याचरणे न किमपि परिवर्तनं
क्रियते। केन्द्रस्य वार्ताकार: दिनेश्वरशर्मा राज्ये स्थायी-शान्तिस्थापनार्थ सर्वे:
पक्षकारैः सह वार्तां करिष्यति।

राष्ट्रपति

राष्ट्रपतिः रामनाथकोविन्दः झारखण्डस्य राजधान्यां राञ्ची नगर्यां सार्ध-सहस्र-
कोटिरूप्यकात्मिकां जोहर-योजना समुद्घाटयत्। योजनायाः उद्देश्यं राज्ये ग्रामीण-
विकासो वर्तते। येन द्वि-लक्षग्रामीणदरिद्राणां आय द्विगुणितो भविष्यति।
श्रीकोविन्दः स्वतन्त्रता योद्धे बिरसामुण्डा वर्याय अद्य तस्य जयन्ती-अवसरे
श्रद्धाजलिं समर्पितवान्‌।



सूचनाप्रौद्योगिकी-मन्त्री रविशङ्करप्रसादः ब्रूते यत् विश्वजालः
विश्वमाध्यममस्ति अतः अस्योपरि केषाचन एकाधिकारः नोचितः। असौ एकस्मिन्‌
समारोहे उक्तवान् यत् विश्वजाले सर्वेषाम् प्रवेशः स्यात्। संगणकीय प्रौद्योगिक्याः
प्रसारः प्रशासनस्य प्रमुखकार्यक्रमम् इति निगदन् श्रीप्रसादः जालीयसुरक्षां समुन्नेतुम्
अभिनवोपायान् कर्तृभ्यः नवोद्यमिभ्यः पञ्चकोटिरूप्यकाणम् अनुदानं प्रदास्यते इति
उद्घोषयत्।

केरलमत्री

केरलस्य परिवहनमन्त्री थॉमस चण्डी सर्वकारीय-भूम्यतिक्रमणारोपानन्तरं
स्वपदात्‌ त्यागपत्रं प्रदत्तवान्। असौ मार्क्सवादी-कम्यूनिस्टपार्टी दलस्य
संयुतिप्रशासने राष्ट्रवादी कांग्रेसदलस्य एकैव प्रतिनिधि आसीत्।
भाजपाकांग्रेसदलाभ्यामाक्षिप्तं यत् थामस चण्डिनिः सौविध्यपूर्णा विश्राम-स्थली
नियमान् उल्लंघ्य सागरमधिकृतवती।

वस्तसेवाकर

वस्तुसेवाकरस्य अल्पीकृतमूल्यानि अद्य प्रवर्तितानि। अनेन द्विशताधिक-
खाद्य-वस्तूनां मूल्ययानि अपचितानि। गतसप्ताहे गोहाट्यां
वस्तुसेवाकरपरिषदोपवेशने वित्तमन्त्रिणा अरुणजेटलिना सुगमवाणिज्याय नूतन-
वस्तुसेवाकरमूल्यानाम् उद्घोषणा कृतासीत्।

मणिपुर

मणिपुरस्य चन्देलजनपदे अद्य प्रभाते सञ्जाते सङ्घर्षे एकोग्रवादी व्यापादितः,
असमराईफल्स इत्यस्य द्वौ भटौ च व्रणितौ। एकस्य स्थितिः गम्भीरा वर्तते।
स्रोतोभिः सूचितं यत् गुप्तसूचनाधारेण आरक्षिभिः अन्वेषणाभियानं प्रारब्धमासीत्।

जिम्बाब्वे

जिम्बाब्वेदेशे सैन्यबले: शासन सम्भालितमस्ति। परम्‌
अशीत्युत्तरैकोनविंशतिः ईश्वीय वर्षात् शासनरतः राष्ट्रपतिः राव्वर्ट मुगाव्वे सुरक्षितो
वर्तते। सैन्य प्रवक्त्रा प्रोक्तं यत् राष्ट्रपतेः सम्बन्धिनाम् अन्वेषणं प्रचलति।

                                                                ।। इति वार्ताः ।।
