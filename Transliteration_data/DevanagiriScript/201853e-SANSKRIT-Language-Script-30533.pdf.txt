संस्कृतवार्ताः
दिनांक:- 03-05.2018
सायम्‌ - 06:10

® कर्णाटके विधानसभा-निर्वाचनार्थं प्रचारः त्वरायते। भाजपा-काग्रेसदलयोः नेतारः
राज्ये जनसभाः सम्बोधयन्ति।

७ केन्द्रेणाद्य अनुसूचित-जाति-जन-जाति-अत्याचार-नियन्त्रण-अधिनियमस्य
कार्यान्वयन-विषये उच्चतम-न्यायालयस्य नातिचिर-प्रदत्तस्य आदेशस्य
स्थगनमभ्यर्थितम्।

 

७ धूलि-भरित-झज्झावातेन करकानिपातेन वृष्टया च गतदिने उत्तरप्रदेश-राजस्थानयोः
बहु-क्षेत्रेषु षण्नवति-जनाः मृताः चत्वारिंशदुत्तरद्विशतं च व्रणिताः।

प्रधानमन्त्री

कर्णाटके विधानसभा-निर्वाचनार्थं प्रचारः त्वरायते। भाजपा-कांग्रेसदलयोः नेतारः
राज्ये जनसभाः सम्बोधयन्ति। कलबुर्गीनगरे जनसभां सम्बोधयन् प्रधानमन्त्री मतदातृन्
आहूतवान् यत्ते यूनां भविष्यनिर्माणाय कृषककल्याणाय महिलानां सुरक्षार्थं च भाजपादलस्य
प्रत्याशिनां पक्षे मतदानं कुर्वन्तु। तेन राज्यस्य कांग्रेस-प्रशासनं आलोच्य उक्तं यत् केन्द्रेण
समारब्धयोजनाः राज्ये नैव प्रवर्तन्ते। अपरत्र विदर-जनपदे जनसभायां कांग्रेसाध्यक्षेण
राहुलगान्धिना विधान-सभा-निर्वाचनं विचारधारयोः मध्ये प्रतिस्पर्धेति वर्णिता। राज्य-
प्रशासनस्य उपलब्धयश्चापि तेन परिगणिताः। राज्ये मे द्वादश्यां मतदानं भविता।

 

 

 

 

 

 

 

 

उच्चतम-जातिः

केन्द्रेणाद्य अनुसूचित-जाति-जन-जाति-अत्याचार-नियन्त्रण-अधिनियमस्य
कार्यान्वयन-विषये उच्चतम-न्यायालयस्य नातिचिर-प्रदत्तस्य आदेशस्य स्थगनमभ्यर्थितम्।
न्यायालयेनोक्तं यत् एषः एतेषां जातीयानाम् अधिकाराणां पूर्ण-संरक्षणं समर्थयति।
न्यायालये केन्द्रस्य पक्ष्यं महाधिवक्ता के. के. वेणुगोपालः प्रस्तौति स्म।

 

 

 

उच्चतमन्यायालयः कसौली

उच्चतमन्यायालयेन कसौलीनगरे विश्रामालयस्वामिना प्राशासनिकाधिकारिण्याः-
हत्यान्वीक्षणस्थितेः विवरणं हिमाचल-प्रदेशस्य प्रशासनं निर्दिष्टम्‌। कसौलीजनपदे
अतिक्रमणोच्छेदनाभियाने एषा घटना ह्यः सञ्जाता। न्यायालयेन हत्येयं दुरभाग्यपूर्णेति निगद्य
प्रोक्तं यत्‌ अनधिकृत-निमणिषु विधि-प्रवर्तने अवहेलनाकारणादेव राज्ये स्थितिरेषा विद्यते।
प्रशासनमपि न्यायालयेन अनधिकृत-निर्माणावरोधनाय सुदृढोपायाः विधातुं समादिष्टम्‌

 

 

 

 

 

 

झञ्झावातः

धूलि-भरित-झज्झावातेन करकानिपातेन वृष्टया च गतदिने उत्तरप्रदेश-राजस्थानयोः
बहु-क्षेत्रेषु षण्नवति-जनाः मृताः चत्वारिंशदुत्तरद्विशतं च व्रणिताः। राजस्थाने शताधिकाः
पालितपशवोऽपि मृताः। उत्तरप्रदेशस्य पञ्चत्रिंशदज्जनपदाः प्रभाविताः सन्ति। आगराजनपदे
अत्यन्त-जन-हानेः सूचना वर्तते। व्रणितजनाः चिकित्सालयेषु उपचर्यन्ते। जनहानेः सूचना
राज्यस्य पीलीभीत-चिव्रकूट-बिजनौर-सम्भल-जनपदेभ्योऽपि प्राप्तास्ति।
दुरापादितचण्डवातेति राजस्थाने भरतपुर-दौलपुर-अलवरादि- जनपदेषु आभिः
प्राकृतिकापद्धिः अतिहानिः सजञ्जञाता। राष्ट्रपतिना रामनाथकोविन्देन प्रधानमन्त्रिणा
नरेन्द्रमोदिना जन-धन-हानिमुपलक्ष्य दुःखं प्रकटितम्।

अधुना नवदिल्ल्यां पञ्च-षष्टीतमाः राष्ट्रिय-चलच्चित्र-पुरस्काराः वितर्यन्ते। सूचना-
प्रसारण-मन्त्रिभ्यां स्मृति-ईरानी-राज्यवर्धन-राठौराभ्यां एताः पुरस्काराः विजेतृभ्यः

प्रदीयन्ते।

 

 

 

 

 

 

विश्व-प्रचारमाध्यमदिवसः

विश्व-जनसश्चार-स्वतन्त्रता-दिवसमुपलक्ष्य अद्य प्रधानमन्त्रिणा अस्मिन्‌ क्षेत्रे कार्यं
कुर्वन्तः जनाः अभिनन्दिताः। ट्वीट्‌-सन्देशे तेन कथितं यत्‌ जनसश्चारकर्मिणां प्रयासेनैव
अद्यत्वे स्वतन्त्र-वार्ताहरणं सम्भवति। स्वतन्त्र-जनसञ्चार-माध्यमाः जनतन्त्रं दृढीकुर्वन्ति।

 

 

परामर्शः

नेपालतः कैलाश-मानसरोवर-यात्रार्थ गन्तुकामेभ्यो यात्रिभ्यः तत्र-भारतीय-
दूतावासेन शिष्टसन्देशाः प्रसारिताः सन्ति। दूतावासेन निर्दिष्टाः यत् ते यात्रायाः प्राक्
चीनदेशस्य गमनानुमतिपत्रम्‌ अवश्यम्‌ प्राप्रुवन्तु। गमनानुमतिपत्रं नवदिल्लीस्थ-चीन-
दूतावासतः एवाधिगन्तुं शक्यते न तु काठमाण्डु-नगरे चीनदूतावासतः।

 

 

 

 

 

सयुक्त-राष्ट्र-द्रम्पः

संयुक्त-राष्ट्रस्य महासचिवेन एण्टोनिओ गुटेरस-वर्येण अमेरिका-राष्ट्रपतिः डोनल्ड-
ट्रम्पः अध्यर्थितः यत्‌ असौ इरान-परमाणु-सन्धि न त्यजेत्‌। सन्धिः इरान-द्वारा परमाणु-
आयुधानामधिग्रहणं निराकर्तुं बराक-ओबामा-प्रशासनेन पञ्चदशोत्तर-द्वि-सहसतमे वर्षे
हस्ताक्षरितासीत्‌। श्री-गुटेरसः बीबीसीम्‌ उक्तवान्‌ यत्‌ सन्धि-निरसनेन युद्धस्य आशङ्का
भवति।

 

 

 

                                                         | इति वार्ताः ॥
