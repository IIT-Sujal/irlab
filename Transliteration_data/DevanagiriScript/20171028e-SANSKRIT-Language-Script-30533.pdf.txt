
दिनांकः 28-10-2017 सायं - 06:10
अनुवादकप्रवाचकः - पुरूषोत्तमशर्मा
आशुलिपिका  गीताशर्मा


इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - पुरूषोत्तमशर्मा

 
मुख्यवार्ताः

 प्रधानमन्त्री नरेन्द्रमोदी व्याहरत्‌ यत्‌ राजनीतिकदलेषु लोकतान्निक-
मूल्यानां विकासः राष्ट्राय महत्त्वपूर्णं वर्तते।

 राष्ट्रपतिः रामनाथकोविन्दः जनसामान्येभ्यः त्वरितन्याय-प्रदानाय
न्यायिक-प्रक्रियायां तीव्रतां सबलं प्रतिपादितवान्।

 बिहारस्य रोहतासजनपदे विषाक्त-मद्यपानेन चत्वारो जनाः मृताः।
द्वौ च गभीरतया अस्वस्था।

 अपिच

 वयसा अन्तः सप्तदश-वर्षीय-फीफा-विश्वचषक-पादकन्दुक-स्पर्धाया
ब्राजील-माली दलयौर्मध्ये तृतीयस्थानाय स्पर्धा प्रवर्तितास्ति।

प्रधानमन्त्री

प्रधानमन्त्री नरेन्द्रमोदी व्याहरत्‌ यत्‌ राजनीतिकदलेषु वास्तविक-
लोकतान्त्रिक-मूल्यानां विकासः राष्ट्राय लोकतान्त्रिक-प्रशासनाय च
महत्त्वपूर्णं वर्तते। अद्य राजधान्यां नवदिल्ल्यां दीपावली मिलन-समारोहे
भाजपादलस्य मुख्यालये वार्ताहर-सम्मेलने स्वच्छभारताभियानं
राष्ट्रियाभियानं कर्तुं प्रधानमन्त्रिणा वार्ताभिकरणेभ्यः धन्यवादः समर्पितः।
अत्रावसरे भाजपादलस्य प्रमुख-नेतारः समुपस्थिताः आसन्‌।



राष्ट्रपतिः रामनाथकोविन्दः जनसामान्येभ्यः त्वरितन्याय- प्रदानाय
न्यायिकप्रक्रियायां तीव्रतां सबलं प्रतिपादितवान्। कोच्चि- नगरे केरलोच्च-
न्यायालयस्य हीरकजयन्ती समारोहस्य समारोपावसरे राष्ट्रपतिना प्रोक्तं
यत् नागरिकाणां लाभाय न्यायालयीय निर्णयानां प्रमाणित-प्रतिलिपयः
स्थानीय-भाषासु उपलब्धाः स्युः। न्यायालयेषु अंकीय प्रौद्योगिक्याः प्रयोगः
अपि संवर्धनीयः।

बिहार-दुर्घटना

बिहारस्य रोहतासजनपदे विषाक्तमद्यपानेन चत्वारो जनाः मृताः।
द्वौ च गंभीरतया अस्वस्थौ। कछवाहा आरक्षि-स्थात्रस्य दनवारग्रामे
संजात-घटनानन्तरं आरक्षिप्रमुखं समेत्य सप्त आरक्षिणः निलम्बिताः।
मुख्यमन्त्रिणा नितीशकुमारेण घटनायाः अन्वेषणादेशः प्रदत्तः।

नेपाल

नेपालस्य धादिंगजनपदे त्रिशूली नद्यां बसयाननिमज्जनेन एकां
भारतीय महिलां समेत्य एकत्रिंशत् जनाः मृताः, कतिपयाश्च व्रणिताः,
कतिपयाश्च विलुप्ताः ससूच्यन्ते।

प्रधानमन्त्री-मन की बात

प्रधानमन्त्री नरेन्द्रमोदी आकाशवाण्याः मन की बात इति कार्यक्रमे:
श्वः एकादश-वादने स्वीय-विचारान्‌ प्रस्तोष्यति। कार्यक्रोऽयम्‌
आकाशवाण्याः मासिककार्यक्रमस्य सप्तत्रिंशत्तमः अको भविष्यति। my
gov.इति अन्तर्जालीय-सकेतस्थले निज- परामर्शन्‌ प्रेषयितुं प्रधानमन्त्रिणा
जनाः समाकारिताः।

प्रधानमन्त्री कर्नाटक:

प्रधानमन्त्री नरेन्द्रमोदी श्वः एकदिवसीय कर्णाटक-यात्रां करिष्यति।
असौ तत्र दक्षिण-कन्नडजनपदे धर्मस्थल-श्रीमञ्जुनाथेश्वर-मन्दिरे पूजार्चनां
विधाय उजिरे क्षेत्रे श्री-क्षेत्रधर्मस्थल-ग्रामीणविकासपरियोजनायाः
आयोक्ष्यमाणां जनसभां सम्बोधयिष्यति, अपरेसु कार्यक्रमेषु च सहभागं
करिष्यति।

असमे चलचित्र समारोह:

असम-राज्ये अद्य प्रथम-गुवाहाटी अन्ताराष्ट्रिय-चिच्चित्रसमारोहः
प्रारब्धः। षड्दिवसीय समारोहस्य औपचारिकोद्घाटनं राज्यस्य मुख्यमन्त्री
सर्बानन्दसोनोवालः करिष्यति। ईरानदेशस्य द-सेल्समन्न इति औद्घाटनिकं
चलचित्रं वर्तते।

फीफा

वयसा अन्तः सप्तदश-वर्षीय-फीफा-विश्वचषक-पादकन्दुक-स्पर्धायां
ब्राजील-माली दलयोर्मध्ये तृतीयस्थानाय स्पर्धा प्रवर्तितास्ति।
निर्णायकद्वन्दे अद्य कोलकातानगरे स्पेनदलं इंलैन्ड वृन्दं
सम्मुखीकरिष्यति। निर्णायकस्पर्धा रात्रौ अष्टवादने आरप्स्यते।
आकाशवाण्या अस्याः स्पर्धायाः साक्षात्-विवरणं प्रसारयिष्यते।


फ्रेंच-ओपन-सुपर-सीरीज बडमिण्टन-स्पर्धा-शृंखलायाः एकल-स्पर्धासु
भारतीय-क्रीडक किदाम्बी-श्रीकांतेन एच.एस. प्रणयेन पी.वी.सिन्धुना च
उपान्त्यचक्रे प्रवेशोलब्धः। महिला एकलवर्गीय-स्पर्धायां पी.वी. सिन्धुना चीन-
देशीया चेन-यूफी एकविंशति-चतुर्दश, एकविंशति-चतुर्दश इत्यनतरालाभ्यां
पराजिता।


                                                                इति वार्ताः ॥।
