
29-05-2018
सायं - 06:10
मुख्य-वार्ताः

 प्रधानमन्त्री नरेन्द्रमोदी प्रावोचत् यत् मुद्रायोजना युवभिमहिलाभिश्च नूतनावसरा: उद्यमिभिश्च ऋणं प्रदाय आजीविकायाः
अवसरान् श्रजति। प्रधानमन्त्री नरेन्द्रमोदी दक्षिपूर्वेशियाया प्रथमे चरणे अद्य :देशत्रयस्य यात्राया :इण्डोनेशिया-देशाय निर्गत। 
 
भाजपाध्यक्षेण अमितशाहेन अद्य नवदिल्ल्यां समर्थनाय सम्पर्काभियानस्य शुभारम्भो विहित |:

 सी .बी.एस..ई.केन्द्रीयमाध्यमिकशिक्षामण्डनेन दशम कक्षाया :वार्षिकपरीक्षापरिणामस :मुद्धोषित ।:

प्रधानमन्त्री मुद्रा योजना

प्रधानमन्त्री नरेन्द्रमोदी प्रावोचत् यत् मुद्रा-योजनया तैः युवभिः महिलाभिश्च नूतनावसराः प्राप्ताः यैः स्वीकायोद्यमः प्रारब्धः
संवर्धितश्च। तेन नरेन्द्रमोदी एप् माध्यमेन मुद्रायोजनायाः लाभार्थिभिः सह सम्भाषणमाचरितम्। श्रीमोदिना प्रोक्तं यत् अस्यां योजनयां द्वादश
कोटि लाभार्थिभ्यः षड्लक्षकोटि रुप्यकाणाम् ऋणं वितरितम्।

प्रधानमन्त्रिणः यात्रा

प्रधानमन्त्री नरेन्द्रमोदी दक्षिपूर्वेशियाक्षेत्रस्य देशत्रयस्य यात्रायाः प्रथमे चरणे अद्य इण्डोनेशिया देशाय निर्गतः। यात्रायाः पूर्वं
श्रीमोदीना विश्वासः प्रकटितः यत् अनया यात्रया देशद्वयस्य पारस्परिकहितानां संवर्धनं भविष्यति। श्रीमोदी श्वः इण्डोनेशियायाः राष्ट्रपतिना
जोको विडोडो इत्यनेन सह सम्भाषणं करिष्यति।

सी.बी.एस.ई परीक्षापरिणाम:

सी.बी.एस.ई. इति केन्द्रीयमाध्यमिक-शिक्षामण्डनेन दशम कक्षाया: वार्षिक-परीक्षा-परिणाम: समुद्धोषित:। अस्यां परीक्षायां
षडशीति-दशमलव-सप्त-प्रतिशत-विद्यार्थिन: उत्तीर्णा: अवर्तन्त। गुरूग्रामस्य प्रखरमित्तल: बिजनौरस्य रिमझिम-अग्रवाल: शामल्या: नन्‍दनी-
अग्रवालः कोच्ची-नगरस्य श्रीलक्ष्मीजी च नव-नवत्युत्तरचतुः शतम्‌ अङ्कान्‌ अधिगत्य प्रथमस्थानं प्राप्तवन्तः।

झज्झावत प्रभाव:

बिहारे गतरात्रौ सञ्जातेन प्रबल- झञ्झावतेन अष्टादश जनाः कालग्रासी भूताः। व्रजपातेन ओलावृष्ट्या च सञ्जात-दुर्घटनायां
मुख्यमन्त्रिणा नितिशकुमारेण दुःखं प्रकटितम्। प्रभावित-परिवारेभ्यः तत्कातत्कालानुग्रहः राशेः उद्घोषणा विहिता। झारखण्डे अपि व्रजपातेन
झञ्झावातेन च द्वादशजनाः मृताः अष्टाविंशतिश्च व्रणिताः। राज्यप्रशासनेन प्रभावितेभ्यः साहाय्यमुद्धोषितम्। उत्तरप्रदेशे झञ्झावातेन
द्वादशजनाः मृताः पञ्चदश जनाश्च व्रणिताः। विगत अहोरात्रावधौ मृतानां परिवारेभ्यः चतुर्लक्ष रुप्यकाणां साहाय्यं निर्दिष्टम्

समर्थनाय सम्पर्क:

भाजपाध्यक्षेण अमितशाहेन अद्य नवदिल्ल्यां समर्थनाय सम्पर्काभियानस्य शुभारम्भो विहितः। अनेनाभियानेन जनेभ्यः
मोदि;प्रशासनस्य कार्याणाम् उपलब्धीनाञ्च सूचनाः प्रदास्यन्ते। अभियानमिदं पूर्वसैन्य-प्रमुखस्य दलबीरसिंह-सुहागस्य निवासस्थानात्
प्रारब्धम्।

एन.डी.ए. प्रशासनम्‌

एन.डी.ए. प्रशासनस्य वर्षचतुष्टयस्य उपलब्धीनां परिज्ञानाय देशस्य विविधक्षेत्रेषु केन्द्रीयमन्त्रिभिः वार्ताहर-सम्मेलनानि
सम्बोधितानि। गृहमन्त्रिणा राजनाथसिंहेन लखनऊ-नगरे रक्षामन्त्रिणा निर्मलासीतारमणेन ईटानगरे जलसंसाधन-मन्त्रिणा नितिनगडकरिणा
मुम्बय्यां स्वास्थ्यपरिवार-कल्याणमन्त्रिणा जे.पी.नड्डा वर्येण च शिमलायां वार्ताहरसम्मेलनं सम्बोधितम्।

केरले प्रावृट्

केरले दक्षिणपश्चिमदिक्भागीय-प्रावृट् दिवसत्रयपूर्वमेव समागतम्। आकाशवाण्या सह सम्भाषणे ऋतुविज्ञानविभागस्य अपर-
महानिदेशकः मृत्युंजयमहापात्रः प्रावोचत् यत् आगामि अहोरात्रद्वये सम्पूर्णराज्ये प्रावृट्-प्रभावः समागमिष्यति। ऋतुविज्ञानविभागेन अस्मिन्
वर्षे सामान्या वृष्टि: अनुमानितास्ति।

                                                                                   ॥ इति वार्ताः ॥
