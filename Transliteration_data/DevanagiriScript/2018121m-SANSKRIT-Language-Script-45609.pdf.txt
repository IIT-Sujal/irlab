संस्कृत वार्ता:

दिनांक: 21-01-2018
प्रात: 06:55


° दिल्ल्यां बवाना-ओद्योगिक-क्षेत्रे कस्यांचिद्‌ अग्नि-क्रीडनक-निर्माण्यां
गतसायं सहसा प्रदीप्ते प्रचण्डाग्नौ सप्तदश जनाः भस्मीभूताः।

* गृहमन्त्री राजनाथ-सिंहो ब्रूते यद् आन्तर्जालिक-स्थानानि राष्ट्रिय-
सुरक्षायाः कृते सम्प्रति जल-स्थल-वातातिरिक्तं चतुर्थ- तर्जनात्वेन
समुत्पन्नानि सन्ति।

* अस्ट्रेलिया-देशीय-मुक्त-टेनिस्-प्रतिस्पर्धा-शुंखलायाम् अद्य भारतस्य
लिएण्डर-पेस-पूरबराजौ कोलम्बिया-देशीयं क्रीडक-युगलं संमुखीकुरुत कुरुतः।

दिल्ली-अग्निकाण्डम्
दिल्ल्यां बवाना-औद्योगिक-क्षेत्रे कस्यांचिद् अग्नि-क्रीडनक-निर्माण्यां
गतसायं सहसा प्रदीप्ते प्रचण्डाग्नौ सप्तदश जनाः भस्मीभूताः। आरक्षिभिः
विज्ञापितं यदेतस्मिन्‌ अग्नि-काण्डे जन-द्वयं क्षतमपि संवृत्तम्।
दुर्घटनायाः कारणं नेदानीं यावत्‌ स्पष्टीभूतम्‌। रात्रौ घटना-स्थलं
सप्राप्तवता राज्य-मुख्यमन्त्रिणा अरविन्द-केजरीवालेन अग्निकाण्डस्य
कारणाऽन्वीक्षणम्‌ आदिष्टम्‌, प्रत्येकं मृतक-परिवाराय पञ्चलक्ष-रूप्यकाणि,
क्षतकस्य च कृते एकलक्ष-रूप्यकाणि शासकीय-साहास्य-राशित्वेन
समुद्घोषितानि। राष्ट्रपतिना श्रीरामनाथ-कोविन्देन, प्रधानमन्त्रिणा
श्रीनरेन्द्र-मोदिना च उक्त-घटना-मभिलक्ष्य हार्दिकी शोक-संवेदना
प्रकाशिताऽस्ति।

राजनाथः-रक्षिनायकाः

गृहमन्त्री राजनाथ-सिंहो ब्रूते यद्‌ आन्तर्जालिक-स्थानानि राष्ट्रिय-
सुरक्षायाः कृते सम्प्रति जल-स्थल-वातातिरिक्तं चतुर्थ- तर्जनात्वेन
समुत्पन्नानि सन्ति। सः गतदिवसे हरियाणायां मानेसर सम्पन्नायाः
अखिल-भारतीय-रक्षि-नायक-स्पर्धायाः सामापनिक सत्र संबोधयति स्म।

प्रधानमन्त्री-दावोस्‌

प्रधानमन्त्री श्रीनरेन्द्र-मोदी दावोस-नगरे सम्पत्स्यमाने वैश्विकार्थिक-
मञ्चस्य चत्वारिंशे विचारोपवेशने भागमादातुं श्व: स्विट्जरलैण्डं प्रति
प्रतिष्ठते। तेन - वित्त-मन्त्रिणा अरुण-जेटलिना, वाणिज्योद्योग-
मन्त्रिणा सुरेश-प्रभुणा च समेतं सुविशालं शिष्ट-मण्डलमपि सहकृतं
भविता। श्रीमोदी मंगलवासरे उक्तोपवेशने औद्घाटनिकं बीजोद्बोधनं

राष्ट्रियान्वीक्षणाभिकरणम्-बिहारः
बिहारे बोधगयायां विगत-दिवसेषु तिब्बतीय-धार्मिक-नेतुः दलाईलामा-
वर्यस्य यात्रावधौ संजातां विस्फोट-घटनाम्‌ अन्वीक्षितुं
राष्टरियाऽन्वीक्षणाऽभिकरणस्य वृन्दमेकं सम्प्रति तत्र सम्प्राप्तमस्ति।
श्रीलामा एतन्मासस्य प्रथम-दिनांकात् तत्र यात्रा-रतो विद्यतो।

टेनिस

ऑस्ट्रेलिया-देशीय-मुक्त-टेनिस्‌-प्रतिस्पर्धा-शृंखलायां पुरुष-युगल-वर्गीये
प्रागुपान्त्य-चक्रे अद्य भारतस्य लिएण्डर-पेस-पूरबराजौ कोलम्बिया-
देशीयं क्रीडक-   युगलं संमुखीकरुतः।


होकी
अपरतो न्यूजीलैण्डे तौरंगा-क्रीडा-प्राङ्गणे प्रवर्तमानायाः हाकी-स्पर्धा-
शृंखलाया: निर्णायके चक्रे इदानीं भारतस्य सांमुख्यं बेल्जियम्-वृन्देन समं
प्रवर्तते। स्पर्धा नातिचिरमेव प्रातः सार्ध-षड्वादने समारब्धाऽस्ति।
