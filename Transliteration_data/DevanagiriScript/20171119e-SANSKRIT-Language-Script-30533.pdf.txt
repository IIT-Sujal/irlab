दिनांकः 19-11-2017 सायं - 06:10
प्रवाचकोऽनुवादकश्च ~ पुरुषोत्तमशर्मा
आशुलिपिकः -सुशीलकश्यपः

इयम्‌ आकाशवाणी
सम्प्रति वार्ताः श्रूयन्ताम्
प्रवाचकः - पुरुषोत्तमशर्मा

 
मुख्यवार्ताः

 प्रधानमन्त्रिणा नरेन्द्रमोदिना देशे स्वच्छादिशि अभिवर्धये प्रशासनस्य
प्रतिबद्धता प्रकटिता।

* गुजरातनिर्वाचनायोगेन सामाजिक-संचारमाध्यमेषु प्रवर्तितस्य विडियो इति
दृश्यश्रव्यप्रसारस्य अन्वेषणदेशः प्रदत्तः।

अपि च



भारतश्रीलंकादलयोः कोलकातायां प्रवर्तमानः प्रथमक्रिकेट-निकषस्पर्धा
साम्यत्वोन्मुखा लक्षते।

विश्वशौचालय-दिवस

प्रधानमन्त्रिणा नरेन्द्रमोदिना देशे स्वच्छादिशि अभिवृद्धये प्रशासनस्य
प्रतिबद्धता प्रकटिता। विश्वशौचालय-दिवसावसरे ट्विटर-संजाले दृश्यांकन-माध्यमेन
बहि:शौचमुक्तिं सबलं प्रतिपादयता मोदिनोक्तं यत् अयं महिलानां सम्मानाय
सर्वोत्तमोपायनं वर्तते। प्रधानमन्त्रिणा देशस्य विविधभागेषु अधिकाधिक-
शौचालयनिर्माणाय सन्नद्धा: जना: समवायाश्च प्रशंसिताः।

जम्मूकश्मीर

जम्मूकश्मीरे सेनायाः श्रीनगस्थ पंचदश चिनार-चमूप्रमुखः मेजर-जनरल जे.
एस. सन्धुः अद्य अवोचत् यत् कश्मीरोपत्यकायाम् आतंकिभिः सह संघर्षे अस्मिन्
वर्षे इदानीं यावत् नवत्युत्तरैकशतं सैन्यभटाः वीरगतिम् गताः। सममेवोक्तं यत्
कश्मीरोपत्यकायां सुरक्षायैः द्विशतं भटा: सननद्धा: सन्ति। एतेषु सपादेकशतम्
तत्रत्य मूलवासिनः अपि वर्तन्ते। लश्कर-ए-तैय्यबा गुल्मस्य षडातंकिनां समापनाय
चमूप्रमुखेण भटाः वर्धापिताः। अवधेयमस्ति यत् सुरक्षादृृशा राज्ये रेलसेवा द्वितीये
दिने अपि वाधिता वर्तते। वांदीपुरा जनपदे च विश्वजाल सेवा अपि बाधितास्ति।

गुजरातनिवार्चनयोगः

गुजरातनिर्वाचनायोगेन सामाजिक-संचारमाध्यमेषु प्रवर्तितस्य विडियो इति
दृश्यश्रव्य-प्रसारस्य अन्वेषणदेश: प्रदत्तः। स्वीक्रियते यत्‌ अनेन गुजराते
निर्वाचनाभियानस्य ध्रुवीकरण-प्रयास: विधीयते। राज्यस्य मुख्यनिर्वाचनाधिकारी
बी.बी. स्वैनः अन्वेषणाय अहमदाबादस्य विश्वजालान्वेषण-विभागम् आदिष्टावान्।
विभागः सम्बद्ध-दृश्यप्रसारस्य मूलस्रोतं ज्ञास्यति।

गुजरातनिर्वाचनम्‌

गुजरातविधानसभाया: प्रथमचरणात्मक-निर्वाचनाय एकादशोत्तरैकशतं
प्रत्याशिभिः नामांकनं प्रपूरितम्‌। मंगलवासरः नामांकनाय अन्तिमावधिः वर्तते।
प्रथमचरणे नवाशीति आसनानांकृते दिसम्बर-मासस्य नवमे दिने मतदानं भविष्यति।
अस्माकं वार्ताहरेण सूचितं यत् भाजपादलेन षडोत्तरैकशतं प्रत्याशिनां नामानि
उद्घोषितानि, कांग्रेसदलम् च अद्य प्रथमसूचे: उद्घोषणा करिष्यति।

वित्तमन्त्रालय

वित्तमन्त्रालयेन बैंकानि प्रोक्तानि यत् छलपूर्वकं ऋणप्रत्यवर्तने असमर्थतां
प्रदर्श्य परिसम्पत्तेः पुनः क्रयकतृभ्यः वारयन्तु। मन्त्रालस्य अनेन पदक्षेपेन
ऋणसोधनाक्षमतायां न्यूनता भविष्यति। आधिकारिकस्रोतोभिः सूचितं यत् द्वादश
बैंक-लेखानां ऋणस्य एकलक्ष- पंचसप्ततिसहस्र-कोटि रुप्यकाणि अवशिष्टानि सन्ति।

वीरभटाय श्रद्धांजलि:

जम्मूकश्मीरस्य बांदीपुरा जनपदे आतंकिभिः सह संघर्षे वीरतांगताय वीरभटाय
जे. पी. निराला इत्यस्मै अद्य चण्डीगढ्नगरे वरिष्ठवायुसैन्याधिकारिभिः पुष्पैः
श्रद्धांजलिः प्रदत्तः। तदीय पार्थिववपुः तस्य पैत्रिकग्रामे प्रेषितः। यत्र
तस्यात्तिमसंस्कार: भविष्यति।

इन्दिरा जयन्ती

पूर्वप्रधानमन्त्रिणः इन्दिरागान्धिनः शततमी जयन्त्यवसरे तस्याः स्मरणं
क्रियते। राजधान्यां दिल्ल्यां शक्तिस्थले इन्दिरायाः स्मृतौ समायोजिते कार्यक्रमे
पूर्वराष्ट्रपतिः प्रणबमुखर्जी पूर्वप्रधानमन्त्री डा. मनमोहनसिंहः कांग्रेसदलोपाध्यक्ष:
राहुलगांधी च तस्यै श्रद्धांजलिं प्रदत्तवन्तः। प्रधानमन्त्रिणा नरेन्द्रमोदिना च
ट्वीट्माध्यमेन तस्यै श्रद्धांजलि: समर्पित:।

क्रिकेट

भारतश्रीलंकादलयो: प्रथम क्रिकेट निकषस्पर्धायाः चतुर्थदिने श्रीलंकादलेन
प्रथम पर्यायै चतुर्नवत्युत्तरद्विशतं धावनांका: विनिर्मिताः। भारतीय दलेन च
द्वितीय-पर्याये एकक्रीडकस्य हानौ एक-सप्तत्यधिकैकशतं धावनांकाः समर्जिताः
सन्ति। भारतीय दलं द्वितीय पाल्यां नवचत्वारिंशत् धावनांकैः अग्रेसरत्वम् भजते।


                                                                                    ॥ इति वार्ताः ॥
