संस्कृतवार्ताः
दिनांकः - 07/ 12/ 2017

प्रातः - 06 : 55

मुख्यवार्ताः

अमेरिकीय-राष्ट्रपतिना डानल्डट्रम्पेण जेरुसलमनगरं इजरायलदेशस्य राजधानीरूपेण
स्वीकृतम् अथ च अमेरिकीय-दूतावासं तत्रः स्थापयितुम् उद्घोषितम्।

गुजरात-विधानसभा-निर्वाचनानां प्रथमचरणार्थं नैर्वाचनिक-प्रचाराभियानाम् अद्य सायं
पूणर्ताम् एष्यति।

वित्तमन्त्री अरुण-जेटली निगदति यत् प्रशासनं सप्तदशोत्तर-द्विसहस्रतम् वर्षीयेण
प्रस्तावित-वित्तीय-संकल्प-निक्षेप-सुनिश्चय-विधेयकेन वित्तीय-संस्थानानां निवेशकानां च
हितं संरक्षितुं प्रतिबद्धमस्ति।
जम्मू-कश्मीरं पञ्जाबं च समेत्य अष्टराज्येषु हिन्दुजनानां कृते अल्पसंख्यकस्तरं प्रदातुम्‌
अध्ययनार्थं राष्ट्रियाल्पसंख्यकायोगेन त्रिसदस्यात्मिका समितिरेका संघटिताऽस्ति।

अमेरिकीय-राष्टपतिना डँनल्डद्रम्पेण जेरुसलमनगरं इज्ञरायलदेशस्य राजधानीरूपेण

स्वीकृतम्‌ अथ च अमेरिकीय-दूतावासं तत्रः स्थापयितुम्‌ उद्धोषितम्‌। गतरात्रौ ह्वाइटहाउस इति
अमेरिकीय-राषटपति-भवनात्‌ साक्षात्‌ प्रसारिते दृश्यश्रव्य-माध्यमीय-सम्बोधने श्रीट्रम्पेण प्रोक्तं
यत् पदक्षेपोऽयं चिरविलम्बितोऽवर्तत।

गुजरात-विधानसभा-निर्वाचनानां प्रथमचरणार्थ नैर्वाचनिक-प्रचाराभियानाम्‌ अद्य सायं
पूणर्ताम् एष्यति। चरणेऽस्मिन् कच्छ-सौराष्ट्र-दक्षिणगुजरात-क्षेत्रेषु व्याप्तेषु एकोननवति-
विधानसभास्थानेषु मतदानं संपत्स्यते। मतदातृन् स्वीय-पक्षे आक्रष्टुं सर्वाण्यपि राजनीतिक-
दलानि यथासंभवं प्रयतनन्ते। प्रधानमन्त्री नरेन्द्रमोदी अद्य सूरतनगरे नैर्वाचनिकसभां
सम्बोधयिष्यति।

अपरतः भाजपाध्यक्षः अमितशाहः कादना-खेरालु-सिद्धपुर-डहगाम-स्थलेषु सभाः
सम्बोधयिष्यति। उत्तरप्रदेश-मुख्यमन्त्री योगी-आदित्यनाथः कतिपयाः जनसभाः
सम्बोधयिष्यति। पूर्व-प्रधानमन्त्री वरिष्ठ-कांग्रेस नेता च मनमोहन-सिंहः आनन्दशर्मा चाऽपि
नैर्वचिनिक-प्रचारार्थं वडोडरानगरे सम्प्राप्स्यतः।

जेटली-विधेयकम्‌

वित्तमन्त्री अरुण-जेटली न्यगदत् यत् प्रशासनं सप्तदशोत्तर-द्विसहस्रतम् वर्षीयेण
प्रस्तावित-वित्तीय-संकल्प-निक्षेप-सुनिश्चय-विधेयकेन वित्तीय-संस्थानानां निवेशकानां च हितं
संरक्षितुं प्रतिबद्धमस्ति। एकस्मिन्‌ ट्वीट्सन्देशे श्रीजेटली-वर्येण प्रोक्तं यत् सम्प्रति विधेयकमिदं
संसदः स्थायिसमित्याः पुरतः लम्बितमस्ति।

राष्ट्रपतिः यात्रा

राष्ट्रपतिः रामनाथ-कोविन्दः विशाखापत्तनम-नगरे विमान-संग्रहालयम् उद्धघाटयितुम् अद्य
आन्ध्रप्रदेशस्य यात्रा विधास्यति। असौ तत्र डा. अम्बेडकर-स्मारक-विद्यालस्य यात्रामपि
विधास्यति।

अल्पसंख्यकायोगः

राष्टियाल्पसंख्यकायोगेन त्रिसदस्यात्मिका समितिः संघरिताऽस्ति। समितिरियं जम्मू्‌-
कश्मीरं पञ्जाबं च समेत्य अष्ट-राज्येषु हिन्दु-जनानां कृते अल्पसंख्यस्तरं प्रदातुम्‌ अध्ययनार्थं
संघटिताऽस्ति। आकाशवाण्या सह॒ सम्भाषमाणेन आयोगस्याध्यक्षेण सरईद-गय्यूरुल-हसन-
रिज़वी-वर्येण प्रोक्तं यत्‌ समितिरियं स्वीयाख्यापनं मासत्रयाभ्यन्तरे प्रस्तोष्यति।

प्रधानमन्त्री-अम्बेडकरः

प्रधानमन्त्री नरेन्द्र-मोदी अद्य प्रातः नवदिल्ल्यां डा. अम्बेडकर-अन्ताराष्टिय-केन्द्रम्‌
उद्भाटयिष्यति। एकस्मिन्‌ ट्वीट्‌-सन्देशे श्रीमोदिना प्रोक्तं यत् परिसरोऽयं बौद्धधर्मस्य प्रवर्तमान-
वास्तुकलायाःश्च संयोजनत्वेन विद्यते। प्रधानमन्त्री व्याहरत् यत्तेन डा. अम्बेडकर-अन्ताराष्ट्रिय-
सामाजिकार्थिक-परिवर्तन-केन्द्रमपि उद्धटयिष्यते।

नेपालम-निर्वाचनम्‌

नेपाले संसदः अथ च प्रान्तीय-निर्वाचनानां द्वितीयचरणीय-मतदानम्‌ अद्य समायोज्यते।
अष्टाविंशत्यधिकैकशत-निर्वाचन क्षेत्रेषु मतदानं सम्पत्स्यते। चतुश्चत्वारिंशदधिक-त्रिशतोत्तर-
पञ्चदश-सहस्र-मतदान-केन्द्राणि स्थापितानि सन्ति।
