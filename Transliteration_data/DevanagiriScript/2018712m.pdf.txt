संस्कृत-वार्ता :
दिनांक: - 12/07/2018

प्रातः - 06:55

प्रवाचकोऽनुवादकश्च - निरञ्जन-कुमार-निर्मलः
आशुलिपिका - मधुप्रभा
इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - निरञ्जन-कुमार-निर्मलः

मुख्यवार्ताः

 

 प्रधानमन्त्री नरेन्द्रमोदी अद्य प्रातः सार्ध-नववादने स्वयं-साहाय्य- समूहस्य
सदस्यै: सह दृश्यश्रव्य-दूरसंवाद-माध्यमेन साक्षात्‌-सम्भाषणम्‌ आचरिष्यति।

प्रधानमन्त्री नरेन्द्रमोदी अद्य नवदिल्ल्यां तिलकमार्गे भारतीय-पुरातात्विक
सर्वेक्षण-विभागस्य मुख्यालय-भवनम् उद्घाटयिष्यति।

 

 ईरानेन प्रोक्तं यत्‌ तत्‌ भारताय तैलापूत्यर्थ सुरक्षां सुनिश्चेतुं
सर्वसम्भवोपायान्‌ विधास्यति यतोहि तत्‌ भारतस्य विश्वसनीय ऊर्जा सहयोगी
वर्तते।

 अपि च,

 गतरात्रौ मास्कोनगरस्य लुझनिकी-क्रीडांगणे समायोजिताया: विश्वचषक-
पादकन्दुकन्स्पर्धाया: उपान्त्यचक्रे क्रोएशिया-दलेन इंग्लैण्ड- वृन्दं पराजितम्।

प्रधानमन्त्री-स्वयंसहाय्य समूहः


प्रधानमन्त्री नरेन्द्रमोदी अद्य प्रात: सार्ध-नववादने स्वयं-साहाय्य- समूहस्य
सदस्यैः सह दृश्यश्रव्य-दूरसंवाद-माध्यमेन साक्षात्-सम्भाषणम् आचरिष्यति। ये
समूहाः साक्षात्सम्भाषण-कार्यक्रमे सहभागित्वं विधास्यन्ति ते दीनदयाल अन्त्योदय-
योजना-राष्ट्रीय-ग्रामीण-वृत्तिता-योजना-दीनदयालोपाध्याय-ग्रामीण-कौशल-योजना-
ग्रामीण-स्व-वृत्तिता प्रशिक्षण-केन्द्राणां सदस्या: सन्ति।

अनेन साक्षात्संवाद-माध्यमेन प्रधानमन्त्री सदस्येभ्यः विविध-क्रियाकलाप-
विषये अथ च तेषां प्रभाव-विषये साक्षात्‌ जानम्‌ अधिगंस्यति इत्याकल्प्यते। संवाट-
कार्यक्रमोऽयं दूरदर्शनस्य राष्ट्रिय-सूचना-केन्द्रस्य च अन्तजीलपुटके उपलब्धो
भविष्यति।


प्रधानमन्त्री नरेन्द्रमोदी अद्य नवदिल्ल्यां तिलकमार्गे भारतीय-पुरातात्विक
सर्वेक्षण-विभागस्य मुख्यालय-भवनम् उद्घाटयिष्यति। एकस्याम् आधिकारिक-
विज्ञप्त्यां निगदितं यत् नूतन-भवनिमदम् आधुनिक-सौविध्यान्वितो विद्यते।
भवनेऽस्मिन् प्रायः  सार्धेकलक्षं   पुस्तकानां पत्रिकानां च संग्रहयुतः एकः
पुस्तकालयोऽपि वर्तते।

प्रवर्तननिदेशालयः

हीरक-व्यापारिणौ नीरवमोदिनं मेहुल-चौकसीं च पलायितार्थिकापराधित्वेन
उद्घोषयितुं प्रवर्तननिदेशालयेन मुम्बय्याः विशिष्टन्यायालये याचिका प्रस्तुताऽस्ति।
पञ्जाबनेशनलबैंक-प्रवञ्चना- प्रकरणे घोषितार्थिकपराध-अध्यादेशस्य अन्तर्गतम्
आवेदनद्वयं प्रस्तुतमस्ति। आवेदने सार्धत्रिंशत् सहस्रंकोटि रुप्यकात्मक-सम्पतेः
अधिग्रहणार्थमपि अध्यर्थितम्।

ईरान-भारतम्‌

ईरानेन प्रोक्तं यत् तत् भारताय तैलापूत्यर्थं सुरक्षां सुनिश्चेतुं
सर्वसम्भवोपायान्‌ विधास्यति यतोहि तत् भारतस्य विश्वसनीय ऊर्जा सहयोगी
वर्तते। ईरानीय-दूतावासेन इदं स्पष्टीकरणं प्रदत्तम्।


जलसंसाधनमन्त्रालयेन जलं संरक्षन्तु इश्यांकनं विरचन्तु पुरस्कारम्
अधिगच्छन्तु इति विषये प्रतिस्पर्धैका आरभ्द्धास्ति। अस्या: प्रतिस्पर्धाया: संचालनार्थं
MYGOV इति अन्तर्जालेन सह मन्त्रालयेन सहयोगः विधीयते। इयं पाक्षिकी स्पर्धा
नवम्बर-मासस्य चतुर्थ-दिवसपर्यन्तं प्रचलिष्यति।

 
फीफा

गतरात्रौ मास्कोनगरस्य लुझनिकी-क्रीडांगणे समायोजिताया: विश्वचषक-
पादकन्दुक स्पर्धायाः उपान्त्यचक्रे क्रोएशिया-दलेन इंग्लैण्ड- वृन्दं पराजितम्। अनेन
सहैव इदं प्रथमं वारं क्रोएशिया दलेन निर्णायक-स्पर्धायां प्रवेशोलब्धः। क्रोएशियादलं
रविवासरे फ्रांसदलं सम्मुखीकरिष्यति।
