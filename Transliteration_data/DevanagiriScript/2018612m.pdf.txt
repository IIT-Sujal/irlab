दिनाकः 12-06-2018
प्रातः 06:55
प्रवाचकोऽनुवादकश्च - युवराजभटराई
आशुलिपिक - अखलद-नजमः

इयम्‌ आकाशवाणी
सम्प्रति वार्ताः श्रूयन्ताम्
प्रवाचक - :युवराजभट्टराई

मुख्यवार्ताः

भारतेन ब्रिटेनदेशोऽध्यर्थितो यत्‌ सः निजभूमौ भारतविरोधि-
क्रियाकलापान्‌ सन्निरीक्षेत।

निर्वाचनायोगोष्दय चण्डीगढ़े अन्तर्जालीय-सुरक्षा-विषये
कार्यशालामेकाम्‌  आयोजयिष्यति यत्र नैके अधिकारिणः
प्रशिक्षयिष्यन्ते।

अपि च,

भारतस्य मुष्टामुष्टिक्रीडकः गौरवविधूढी कलटित्रणेन पीडितोऽपि सन्‌
कांस्यपदकं व्यजयत्।

भारत-ब्रिटेनातंकः

भारतेन ब्रिटेनदेशोऽभिहितो यत् कामं कयापि इशा पश्यंतु
आतंकवादो नाम आतंकवाद एव भवति। ब्रिटेनदेशेन निज-भूमौ भारत-
विरोधि-क्रियाकलापाः अवरोधनीयाः। गृहमन्त्रालयीय-वक्तव्यानुसारेण
सर्वमेतत् नवदिल्ल्यां गृह-राज्यमन्त्रिणा किरेन-रिजिजुना एकस्मिन्नुपवेशने
ब्रिटेनदेशस्य चरमपंथरोधि-प्रकरणानां मन्त्रिणे बेरोनेस विलियम्साय
प्रोक्तम्। गृहमन्त्रालयीय-वक्तव्ये प्रतिपादितमस्ति यत् उपवेशनावसरे
प्रत्यर्षण-चरमपन्थनिर्मूलन-आपराधिकविवरणानां मिथो विनिमयादिविषयं
समेत्य भूरि द्वैपाक्षिकाः महत्त्वपूर्णाः विषयाः परिचर्चिताः।
वैश्विकातंकवाद-निर्मूलनं सविशेषं प्रतिपादयता किरेनरिजिजुना सबलं
व्याहृतं यत् एतदर्थ मिथः साहाय्याचरणमत्यावश्यकमस्ति। युगपदेवानेन
अवैधधनाहरण-विषये, आतंकवादिभ्यो धनोपपादनावरोधन-विषये च
रचितस्य एफ.ए.टी.एस. इत्याख्यस्य वित्तीय-कार्यान्वयन कार्याबलस्य
संस्तुतीनामनुपालनमपि अभियाचितम्‌। वित्तीय-प्रवञ्चना-प्रकरणे
पलायितकानां भारतीय-व्यापारिणां विषयमुत्थापयन् श्रीरिजिजुः न्यगदत्
यत् ब्रिटेन-देशेन तादृश-पलायितकेभ्ष्यः आश्रयो न देयः। ध्यानास्पदं वर्तते
यत् ब्रिटेनमन्त्रिणा बेरोनेस विलियम्सेन सर्वेषु प्रकरणेषु पूर्ण-साहाय्यं
समाश्वासितमस्ति। मद्यपेयव्यापारिणो विजय-माल्या इत्यस्य प्रत्यपर्ण-
विषये अमुनोक्तं यदिदं प्रकरणम् उचित-न्यायिक प्रक्रियाधीनं वर्तते।

निर्वाचनायोग-कार्यशाला

निर्वाचनायोगेन अद्य चण्डीगढे साइबर इति अन्तर्जालीय-सुरक्षा-
विषये कार्यशालैका समायोजयिष्यते। अस्याः कार्यशालायाः उद्देश्यम्
अधिकारिभ्यः सुरक्षोपायविषये, डाटा इति विवरण-रक्षण-गोपनम्प्रति च
जागरुकतावर्धनपूर्ण संवेदनशीलता विनिर्माणमस्ति। एकेनाधिकारिणा
प्रतिपादितं यदस्यां कार्यशालायां पञ्जाब-जम्मूकश्मीर-हिमाचलप्रदेश-
चण्डीगढ-हरियाणा-उत्तराखण्ड-दिल्ली-राजस्थान-राज्याणां
मुख्यनिर्वाचनाधिकारिणो प्रतिभागं भजिष्यन्ति।

अमितशाह-मध्यप्रदेशयात्रा

भारतीय-जनता-पार्टीति दलस्य अध्यक्षः अमित-शाहः अद्य जबलपुरे
दलस्य नेतृभिस्साकम्‌ उपवेशनम्‌ आचरिष्यति। पी.टी.आई.
वार्ताभिकरणानुसारेण श्रीशाहः लोकसभा-विधानसभयोः निर्वाचन-समन्वय-
समितिभिस्सममुपवेशनम्‌ अनुष्ठास्यति। असौ दलस्य स्थानीय-सामाजिक-
सञ्चार-स्वयंसेवकैस्साकमपि विभिन्न-विषयेषु परिचर्चिंष्यति। भाजपायाः
समर्थनार्थं सम्पर्कः इत्यभियानान्तर्गतम्‌ श्रीशाहः जबलपुरे सर्वोच्च-
न्यायालयस्य सेवानिवृत-न्यायाधीशेन पी-पी-नावलेकरेण धर्माधिकारिणा च
सार्धमपि मेलिष्यति।

ब्लड सेंटर

प्रशासनेन ब्लड बैंक इति रक्तदान-केन्द्राणां नाम परिवर्त्य ब्लड
सेंटर नामकरणःपूर्वकं रक्तदानस्य वार्तमानिक-नियमेषु परिष्कारस्य
प्रस्तावः प्रस्तावितोऽस्ति।

वाजपेयी-एम्स

प्रधानमन्त्री श्रीनरेन्द्रमोदी एम्सं इति नवदिल्लीस्थ अखिल-भारतीय-
आयुर्विज्ञान-संस्थानं गत्वा पूर्व-प्रधानमन्त्रिणः अटल-विहारि-वाजपेयिनः
स्थितिविषये संज्ञानमभिस्वीकृतवान्। श्रीवाजपेयी ह्यो नियमित-परीक्षणाय
चिकित्सालये सम्प्रवेशितोऽस्ति। प्रधानमन्त्रिणा वाजपेयिवर्यस्य परिवार-
सदस्यै चिकित्सकैश्च वाजपेयिनो विषये, तस्य-स्वास्थ्य-परिष्कार-विषये च
परिपृच्छा कृता। तस्योपचारं एम्स निदेशकस्य डॉक्टर रणदीप गुलेरिया-
वर्यस्य नेतृत्वे प्रचलति।

राष्ट्रीय-प्राजातान्त्रिक-संयुतेः वर्षचतुष्कम्

केन्द्रे राष्ट्रिय-लोकतान्त्रिक-संयुतेः प्रशासनेन वर्षचतुष्टयं सम्पूरितम
अस्मिन्नवसरे आकाशवाण्याः समाचार-सेवा-प्रभागेण प्रशासनस्य विभिन्न-
मन्त्रालयानाम्‌ उपलब्धीन जनसम्मुखम-उपस्थापयितुं चार साल मोदी
सरकार इत्याख्यः विशिष्टः कार्यक्रमः प्रसार्यते। अस्मिन्नेव प्रसंगेऽद्य
संस्कृति-राज्य-मन्त्रिणः डाक्टर महेश-शर्मणः साक्षात्कारः प्रसारयिष्यते।
अद्यः तनीन-कार्यक्रमस्य शीर्षकमस्ति भारतीय-सास्कृतिक-रिक्थ-संरक्षणम्
इति वर्तते। डाक्टर शर्मणा प्रोदितं यत् भारतीय-सास्कृतिक-रिक्थ-
संरक्षणाय पाण्डुलिपि अभियानं प्रचाल्यते। यदन्तर्गतं प्रायः चतुर्दश-
लक्षमिताः पाण्डूविपयः सुरक्षिताः सन्ति। आगामि सास्कृतिक-महोत्सव-
विषये सम्भाषमाण मन्त्री प्रत्यपादयत्‌ यत्‌ पूर्वोत्तर-नगरम्‌ आगामि
सांस्कृतिक महोत्सवस्य आयोजकत्वम्‌ निर्वक्ष्यति। साक्षात्कार
कार्यक्रमोऽयम् अद्य रात्रौ सार्ध-नव-वादने एफ-एम-गोल्ड इति वाहिन्यां
श्रुतिगम्यो भविष्यति।

 

 
मुष्टामुष्टिक्रीडा-भारतम्‌ 

भारतस्य मुष्टामुष्टि-क्रीडकेन रूसदेशे केस्पियस्क नगरे समनुष्ठिते
उमाखनोव संस्मरण शृंखला-स्पर्धायां कांस्यपदकम् अधिगतम्। कटिव्रणेन
प्रपीडितोऽप्यसौ षट् पञ्चाशत् किलोग्राम-भारवर्गे कजाखिस्तानस्य
सिरोशिदिनेन पराभूय कांस्यपदकेनैव संतुष्टवान्। भारतस्य बृजेश यादवः
विरेन्दर कुमारश्चेति अन्य मुष्टामुष्टि-क्रीडक-द्वयेन एकाशीति किलोग्राम
भारवर्गे एकनवति किलोग्राम भारवर्गे च अन्त्यचक्रे स्थानम्
अधिगतमस्ति।

भारत-नेपाल-ट्यूबवेल

भारतेन नेपालाय नवति-लक्षाधिक-नव-कोटि-नेपाली
रूप्यकतोऽप्यधिकस्य आर्थिक-सहयोगो दत्तः। अनेनार्थिक-साहाय्येन
नेपालस्य तराई क्षेत्रस्य द्वादश जनपदेषु कृष्युत्पादं संवर्धयितुम् अल्प-
गहनता-युतानि ट्यूबवैल इति जल-निष्कासन-यन्त्राणि संस्थापयिष्यन्ते।
सहयोगोऽयं नेपाल-भारत मेत्री सिंचाई परियोजना इत्यन्तर्गतं प्रदत्तोऽस्ति।
भारतीय-दूतावासस्य विज्ञप्त्यनुसारेण नेपाले भारतस्य राजदूतः मजवि
सिंह पुरी नेपालस्य ऊर्जासचिवाय सञ्जीव शर्मणे काठमाण्डु नगरे धनादेश-
पत्रं प्रदाय आर्थिक सहयोगः प्रायच्छत्।
