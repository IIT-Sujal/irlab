
संस्कृत-वार्ता:
26-05-2018
सायं - 06:10


 केन्द्रे राष्ट्रिय-लोकतान्त्रिक-संयुतेः प्रशासनेनाद्य वर्ष-चतुष्क प्रपूरितम्‌।

प्रधानमन्त्रिणा श्रीमोदिनोक्त यत् समेषां नागरिकाणां साहय्येन विकासः जनान्दोलनं
सञ्जातम् ।

 सैन्यबलेन जम्मू-कश्मीरे कुपवाडायां तंगदार-क्षेत्रेववैधतया भारतं प्रविशन्तः पञ्चातकिनो
व्यापादिता:।

 यमनदेशे 'मिकुनु' इत्याख्ये सामुद्रिके चक्रवाते द्वौ भारतीयौ पञ्चतां प्राप्तौ।

भाजपा-वर्ष चष्टुयपूर्ति-अमितशाहः:

केन्द्रे भाजपादलस्य नेतृत्व एन.डी.ए. प्रशासनम् अद्य वर्षचतुष्टय पूर्तिः परिपालयति।
चतुर्दशोतर-द्वि-सहस्रतमे वर्षे आस्मिन्नेव दिने लोकसभा-निर्वाचनेषु भाजपाया: विजयानन्तरं
नरेन्द्र-मोदिना प्रधानमन्त्रित्वेन शपथ-वचनमंगीकृतमासीत्। भाजपाध्यक्षेण अमितशाहेन प्रोक्तं
यद् दलेन देशाय पारदर्शितायुतं, स्थिरं, विश्वसनीयं च प्रशासनं प्रदत्तम्। अत्रावसरे अमितशाहेन
एतदपि भणितं यद् भाजपादलेन वंशावादस्य, जातिवादस्य, तुष्टीकरणस्य च राजनीतिः
विकासस्य राजनीतौ परिवर्तिता।

प्रधानमंत्री

प्रधानमंत्रिणा श्रीनरेन्दमोदिना भ्रणितं यत्‌ भाजपाया: नेतृत्वे राष्ट्रिय-प्रजातान्त्रिक-संयुते:
प्रशासनेन उत्तम-इच्छाशक्त्या, निष्ठा-पूर्णतया च सुखद-भविष्य-निर्माणाय जनहितस्य निर्णयाः
विहिताः। ट्वीट सन्देश-मालायां श्रीमोदिना व्यलेखि यत्‌ वर्षचतुष्टये विकास-विषयः
उत्साहपूर्णान्दोलनरूपेण परिवर्तितोऽस्ति। आन्दोलनेऽस्मिन् भारतं विकासपथे अभ्युन्नेतुं सर्वे
नागरिकाः संयोजिताः सन्ति। अमुना प्रोक्तं यत् सपाद-शत-कोटि-जनता भारतं विकासस्य
शिखर-सानौ समुन्नयन्तो वर्तन्ते। प्रशासने अचल विश्वास-संधारणार्थं प्रधानमन्त्रिणा नागरिकेभ्यः
आभारः प्रकाशितः।

जेटली-एन.डी.ए.

केन्द्रीय-मन्त्रिणा अरुण-जेटलिना भणितं यत् प्रधानमन्त्रिणा विहितैः विधायिकायाः,
संस्थागतैश्च परिवर्तनैः पारदर्शितायुता व्यवस्था सृजितास्ति। येन देशे प्रवञ्चाना-भष्टाचार-रहितं
प्रशासनं प्रचलति। एन.डी.ए. संयुतेः चतुर्वर्ष-पूर्त्यवसरे जेटलिना फेसबुक इति मुखपुस्तकीय-
सञ्चार-पटले प्रोक्तं यत् प्रधानमन्त्री दलस्य राष्ट्रस्य च नैसर्गिको नेता वर्तते। यू.पी.ए. प्रशासने
नैतन्निभ: कश्चिन्नेता अवर्तत। अनेनोक्तं यत् वैश्विकार्थ-व्यवस्था-मानांकने अद्य भारतं
पञ्चम-स्थाने विराजते।

आकाशवाण्याः समाचार-सेवा प्रभाग-केन्द्रेण एन.डी.ए. प्रशासनस्य चतुवर्षपूर्त्यवसरे रेडियो
ब्रिज इत्याख्यो विशेष-कार्यक्रमः प्रसारयिष्यते। कार्यक्रमेऽस्मिन् दिल्ली-प्रसारण कक्षे उपस्थिताः
विशेषज्ञाः गौहाट्यां, मुम्बय्यां अहमदाबादे, चेन्नय्यां जयपुरे च प्रसारण-केन्द्रेषु उपस्थित-
विशेषज्ञैः साकं प्रशासनस्य उपलब्धि-विषये, विभिन्न-परियोजनासु च परिचर्चाः करिष्यन्ति।
कार्यक्रमोऽयम् अद्य रात्रौ सार्ध-नव-वादने आकाशवाण्याः वाहिनीषु श्रुतिगम्यो भविष्यति।

मन की बात

प्रधानमन्त्री नरेन्द्रमोदी श्व: प्रातः एकादश वादने आकाशवाण्याः मन की बात इत्यस्मिन्‌
कार्यक्रमे जनान् सम्बोधयिष्यति। मासिक-कार्यक्रमस्य चतुश्चत्वारिंशं संस्करणमिदम्
आकाशवाणी-दूरदर्शनयो: सर्वाभ्यः प्रणालिकाभ्यः प्रसारयिष्यते। सममेव प्रधानमन्त्री कार्यालस्य
सूचना-प्रसारण मन्त्रालयस्य आकाशवाणी दूरदर्शनयोश्च यू-ट्यूब इति अन्तर्जालीया यू नालिका
माध्यमैः अपि साक्षात् प्रसारयिष्ते।

 जम्मूकश्मीर अवैधप्रवेशप्रयासः

जम्मू कश्मीरस्य कुपवाडा जनपदस्य तंगदार-क्षेत्रे अद्य प्रभाते सैन्यबलेन अवैधप्रवेश-
निरता: पञ्चातंकवादिन: व्यापादिताः। रक्षाविभागस्य प्रवक्त्रा आकाशवाणी संसूचिता यत्‌
नियंत्रण-रेखाया: पुरतो अवैध प्रवेशस्य सूचनामधिगम्य सशस्त्र सैन्यबलेन गोलिका-प्रहारैः
आतंकवादिनः मारिताः। सुरक्षा-सूत्रैः विज्ञापितं यत् आतंकवादिभ्यः गोलिकाः, विस्फोटक-सामग्री
च अधिगताः सन्ति।

आयकर-प्रतिदेयावेदनम्‌

आयकर-विभागेन करदातृणां सौविध्याय ऑनलाइन रिटर्न इति अन्तर्जाल-माध्यमेन
प्रतिदेयं पूरयितुं समस्तावेदन-पत्राणि प्रख्यापितानि। आयकर विभागेन एकस्मिन्‌ वक्तव्ये
प्रतिपादित यत्‌ करनिर्धारणस्य आगामि-वर्षीयाणि आवेदन-पत्राणि आयकर विभागस्य जालपुटे
वर्तन्ते।

टम्पः

अमेरिकायाः राष्ट्रपति डोनल्ड ट्रम्पः प्रावोचत्‌ यत्‌ किं-जौंग- उनेन सह प्रस्तावित-
शिखरोपवेशनस्य पुनरायोजनमुद्दिश्य उत्तरकोरिया-देशेन सह सकारात्मकं सम्भाषणमभवत् ट्वीट्
सन्देशे श्री-ट्रम्पेणोक्तं यत् जूनमासस्य द्वादश दिनांके शिंगापुरे उपवेशनमिदं सम्भविष्यति।
आवश्यकता प्रतीयते चेत्‌ तिथिः अग्रेऽपि सारयिष्यते।

सी.बी.एस.ई. परीक्षापरिणामः

केन्द्रीय-माध्यमिक-शिक्षा-मण्डलेन अद्य द्वादश्याः कक्षायाः परीक्षा-परिणामाः
समुद्घोषिताः। परीक्षायामस्यां नोएडायाः मेघना श्रीवास्तव: इति नाम्न्या छात्रया  सर्वश्रेष्ठांकाः
समधिगताः। आहत्य उत्तीर्णता परिमितिः दशमलवौत्तर शून्याधिक-एकोत्तर त्र्यशीतिर्मिता
अवर्तत्।

आई.पी.एल.क्रिकेट

आई.पी.एल. क्रिकेट स्पर्धामालिकायां सनराइजर्स-हैदराबाददलं निर्णायक स्पर्धायां श्वः
चेन्नई सुपरकिगसदलं सम्मुखीकरिष्यति। निर्णायकस्पर्धा मुम्बय्यां भविष्यति। अवधेयमस्ति यत्‌
गतदिने हैदराबाददलेन कोलकाता नाइट राइज दलं पराजितमासीत्‌।

मिकुनु-झज्झावात:
ओमोन प्रवर्तमानः मिकुनू इति सामुद्रिक-झञ्झावात: विगत षड् होरावधौ उत्तर-पश्चिम-
दिग्भागं प्रति समागतः। प्रतिहोरम् अष्ट-किलोमीटरमिते वेगयुते झञ्झावातेऽस्मिन्। सप्तजनाः
काल-कवलीभूताः। द्वादशजनाश्च विलुप्ताः। मृतकेषु द्वौ भारतीयौ स्तः।

                                                                           || इति वार्ताः ।।
