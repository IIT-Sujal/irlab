दिनांकः 15-12-2017
सायं - 06:10

संसदः शीतकालीनसत्रमद्य समारब्धम्‌। प्रधानमन्त्रिणा आशास्तं यत्‌ सत्रमिदं सार्थकं
भविष्यति।

 सर्वोच्च-न्यायालयेन प्राशासनिक-सेवा-कल्याणयोजनानां च लाभार्थिभ्य:
आधारस्यानिवार्यतया संयोजनस्यान्तिम-तिथिः वर्धितः।

प्रशासनेन वैद्युतिकयन्त्रेषु सीमाशुल्कः समेधितः।

राष्ट्रिय-हरित-प्राधिकरणेन हरिद्वारे, ऋषिकेशे च प्लास्टिक निर्मित-वस्तूनां विक्रयः पूर्णतो
दिवंगतसदस्येभ्यः श्रद्धांजलि-समर्पणानन्तरं लोकसभायाः कार्यजातम् अद्य सम्पूर्णदिवसावधये
स्थगितं जातम्। लोकसभाध्यक्षायाः सुमित्रा-महाजन इत्यस्याः नेतृत्वे दिवंगतेभ्यः सांसदेभ्यः श्रद्धांजलिः
समर्पितः। अतः पूर्वं सदनस्योपवेशनस्य आरम्भे प्रधानमन्त्रिणा नरेन्द्रमोदिना निज-मन्त्रिपरिषदि सद्यः
सम्मिलितानां सदस्यानां परिचयः सर्वेभ्यः कारितः। गुरूदासपुरतः नवनिर्वाचितेन सांसदेन सुनील-
जाखडेनापि शपथवचनं स्वीकृतम्। प्रधानमन्त्रिणा नरेन्द्रमोदिना आशास्यते यत् संसदः शीतकालीन
अधिवेशनं सार्थकम् उपयोगि च भविष्यति। लोकसभाध्यक्षया सुमित्रा-महाजन-वर्ययापि आशास्तं यत्
अधिवेशनेऽस्मिन सार्थक-चर्चाः भविष्यन्ति।

राज्यसभा-स्थगनम्‌

राज्यसभायाः कार्यान्वयनम्‌ अद्य जनतादल यूनाइटेड इत्यस्य विद्रोहि-सांसदयोः शरदयादव-
अलीअनवरयोः सदस्यता समाप्ति-विषयमधकृत्य पूर्वं द्वादशवादनपर्यन्तम्‌ ततश्च सार्ध-द्वि-वादन-पर्यन्त
स्थगितमभूत्। विपक्षिनेता गुलामनवी आजादः, समाजवादी पार्टीति-दल-सदस्यः नरेश-अग्रवालश्च
प्रकरणमिदं सदने उत्थापयितुकामौ आस्ताम् किन्तु सभापतिना एम.वेंकैया नायडुना अनुमतिः नैव प्रदत्ता।
पुनः सदनस्य कार्यजातानाम् आरब्धे सति आजादेन गुजरातनिर्वाचन प्रचारावसरे प्रधानमन्त्रिद्वारा
पूर्वप्रधानमन्त्रिणः मनमोहनसिंहस्य अन्येषां च पाकिस्तानीय-शिष्टमण्डलेन सह उपवेशनाचरणस्य आरोप
विषयः उत्थापितः। सभापतिना तस्यायं विषयोऽपि चर्चाविधानात्‌ निराकृतः।

सर्वोच्चन्यायालय: : आधारपत्रम्‌

सर्वोच्च न्यायालयेन विभिन्न-प्राशासनिक-सेवा, कल्याणकर-योजनानां च लाभ-स्वीकरणार्थम्‌
आधारपत्रस्य अनिवार्यत्वेन संयोजनस्य अन्तिमतिथिः संवर्ध्य आगामिवर्षस्य मार्च-मासस्यान्तिमो दिवसो
विहितः। प्रधान-न्यायाधीशस्य दीपक-मिश्रस्य अध्यक्ष्य-युतेन पंच-न्यायाधीशानां संविधान-पीठेन आधारस्य
सचलदुरभाषेण साकं संयोजनस्य पूर्वादेशोऽपि संशोधितः। न्यायालयेन इदमपि प्रोक्तं यत् नूतन-बैंकलेखाः
आधार-संख्यां विनापि उद्घाटयितुं शक्ष्यन्ते।

राष्ट्रपति:

राष्ट्रपतिना रामनाथ-कोविन्देन प्रोदितं यत् प्रत्येकमपि नागरिकाः समाजस्य देशस्य च आधमर्ण्यं
धारयन्ति। अतः तैः देशस्य कृते निज-कर्त्तव्यानां पालनम् अवश्यमेव विधेयम्। राष्ट्रपतिः अद्य लखनऊ नगरे
बाबा साहेब-भीमराव-अम्बेडकर-विश्वविद्यालयस्य सप्तमे दीक्षान्त समारोहे जनान् सम्बोधयति स्मा
पूर्वप्रधानमन्त्रिणम् अटल बिहारी-वाजपेयिनं, लौह पुरूषं सरदार-वल्लभ-भाई-पटेलं च संस्मरता तेन प्रोक्तं
यदाभ्यां नेतुभ्यां राष्ट्रस्य आधार: सुदृढ़ीकृता: । राष्ट्रपतिना कोविन्देन तत्र प्रतिभावद्भ्य: छात्रेभ्य:
पदकान्यपि वितरितानि।

प्रधानमन्त्री-मिजोरम

प्रधानमन्त्री श्रीनरेन्द्रमोदी श्वः मिजोरम-राज्यस्य राजधान्याम् आइजोल नगर्यां षष्टि-मेगावाट-
क्षमतान्वितां त्युरियल-जल-विद्युत्‌-परियोजनां राष्ट्राय समर्पयिष्यति। आस्मिनिवसरे प्रधानमन्त्री (ष
DONER) माय डोनर एप इति तन्त्रमपि प्रवर्तयिष्यति। त्युरियल जल विद्युत्‌ परियोजनेयं विद्युतमन्त्रालयस्य
प्रशासनिक-नियन्त्रणस्य अन्तर्गतं नार्थ इस्ट इलेक्ट्रिक पावर कारपोरेशनः` द्वारा केन्द्रीय-क्षेत्रस्य
परियोजनात्वेन विरच्यते।

वित्तमन्त्रालय:-सीमाशुल्कवर्धनम्‌

वित्तमन्त्रालयेन गृह-विनिर्माणं वर्धयितुं टेलीविजन, मोबाइल-प्रोजेक्टर, वाटर-हीटर चेत्यादि-वस्तूनि
समेत्य कतिपय वैद्युतिक-उत्पादेषु सीमा शुल्कः विवर्धितः। प्रशासनस्य अधिसूचनानुसारेण टेलीविजन-यन्त्रे
वार्तमानिकं दश-प्रतिशतमितं शुल्कं समेध्य पंचदश प्रतिशतं कृतम्‌। इत्थमेव मनीटर, प्रोजेक्टर-सन्निभेषु
यन्त्रेषु अपि सीमाशुल्कः द्विगुणीकृतः अस्ति।

राष्ट्रीय-हरित-प्राधिकरणम्

राष्ट्रिय-हरित-प्राधिकरणेन हरिद्वारक्षेत्रे हर की पौडी स्थले, उत्तरकाशीतः ऋषिकेश पर्यन्तम् उपर्युपरि
गंगा नद्याः पार्शे प्लास्टिक निर्मित-पदार्थानां विक्रयः संचयश्च पूर्णतः प्रतिषेधितः। अधिकरणस्य अध्यक्षस्य
न्यायमूर्तेः स्वतन्त्र-कुमारस्य अध्यक्ष्य-युतेन पीठेन प्रतिबन्धस्योल्लंघने पंच-सहस्र-रुप्यकाणाम्
आर्थिकदण्डोऽपि प्रवर्तितः।

 

सोनिया-ट्वीट

कांग्रेस-दलेन प्रोक्तं यत् श्रीमती सोनिया गांधी दलस्य अध्यक्षपदात् सेवा-निवृत्ता जातास्ति, न तु
राजनीतितः। एकस्मिन् ट्वीट् सन्देशे दलस्य प्रवक्ता रणदीप-सिंह-सुरजेवाला न्यगदत् यत् श्रीमत्याः गान्धिनः
आशीर्वादा: बुद्धिमत्ता, सहजप्रतिबद्धता च सर्वदैव दलस्य पथप्रदर्शनं करिष्यन्ति।

रज्यसभा-निर्वाचनयोग:

प्रशासनेन प्रोक्तं यत्‌ मुख्य निर्वाचनायुक्तस्य अन्येषां निर्वाचनायुक्तानां च नियुक्ति-विषये न कोऽपि
विधेयक-प्रस्तावो विचाराधीनो वर्तते। राज्यसभाययाम्‌ एकस्मिन्‌ लिखितोत्तरे विधिमन्त्रिणा रवि-
शंकरप्रसादेन प्रोक्तं यत् निर्वाचनायुक्तानां नियुक्तिः संविधानानुरूपमेव भवति। अनेनोक्तं यदस्मिन् सन्दर्भे
संसदा न कश्चिदपि विधिः विनिर्मितोऽस्ति। श्रीप्रसादेन भणितं यत् पंचादशोत्तर-द्वि-सहस्रतमे वर्षे
सर्वोच्चन्यायालये निर्वाचनाप्रणालीं पारदर्शितायुतां विधातुम् आयोगस्य सदस्यानां नियुक्तिपद्धतौ
परिष्कारार्थं याचिकेका प्रस्तुता आसीत्‌ या हि आधुनापि न्यायालये लम्बितैव वर्तते।

भारतीयधीवराः

पाकिस्तानेन अरबसागरे तस्य जलक्षेत्रे अवैधतया मत्स्यमारणारोपे त्रिचत्वारिंशत्‌ भारतीय-धीवराः
निगडिताः । तेषां नौकाश्चापि स्वायत्तीकृताः। पाकिस्तानस्य समुद्र-सुरक्षा-बलस्य प्रवक्ता वाजिद-नवाज-
चौधरी अद्य कराची नगरे प्रत्यपादयत्‌ यत्‌ इमे मत्स्यमारकाः ह्यो निगडिताः आसन्‌, ये हि डाक्स आरक्षिबलाय
समर्पिताः। साम्प्रतं यावत्‌ पाकिस्तानद्वारा निगडितानां भारतीय-धीवराणा संख्या चतुश्शतं संजातास्ति।

मेनका गान्धी-कार्यशाला

महिला-बाल-विकास-मन्त्री मेनका गान्धी अद्य नवदिल्ल्यां महिलासु जायमानं हिंसाचरणं प्रतिकर्तु
विभिन्नोपायानां सुदृढीकरण प्रसंगे “वन स्टाप सेंटर्स सखी” इत्यस्य भूमिकायां द्वि-दिवसीय कार्यशालाम्
उदघाटयत्। श्रीमती मेनका गान्धी न्यगदत् यत् सखी केन्द्राणि पीडितानां सहयोगाय विरचितानि। यतोहि भूरि-
प्रकरणेषु हिंसाग्रस्ताः महिलाः भयवशात् निजवेदनायाः पंजीकरणमपि न कुर्वन्ति।

नेपाल-मतगणना

नेपालदेशे दशोत्तर-एकशत-संसदीयासनेषु, विंशत्युत्तर-द्वि-शत प्रान्तीय-विधानसभासनेषु च
समानुपातिक-प्रतिनिधि-अन्तर्गतं मतगणना प्रवर्तते। साम्प्रतं यावत् पंचाशीतिः प्रतिशतं मतगणना
संजातास्ति। तत्र हि वामसंयुतिः अग्रेसरतां भजते। सद्यो वार्तानामनुसारेण नेपालस्य सी.पी.एन.यू.एम.एल्.
इत्याख्याय कम्युनिष्ट दलाय त्रिशल्लक्षाधिकानि मतानि प्राप्तानि इति सूच्यते। नेपाली कांग्रेस दलम्
ऊनात्रिंशल्लक्षाधिकैः मतैः द्वितीयस्थानभाजनी-भूतमस्ति। संघीय समाजवादी फोरम नेपालः, राष्ट्रिय जनता
पार्टी चेति प्रमुख मधेशि-दल-द्वयमपि चतुर्थं पंचमं च स्थानं क्रमशः प्राप्तवत् तत्र निर्वाचनेषु कोट्यधिकैः
मतदातुभिः निजमताधिकारस्य प्रयोगः कृतः।

                                                        ॥ इति वार्ता: ॥
