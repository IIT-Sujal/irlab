दिनांकः 09-03-2018
साय - 06:10

मुख्यवार्ताः

* उच्चतमन्यायालयेन ऐतिहासिक-निर्णये अनुपचर्य-रोगैः पीडितानां
कृते इच्छापत्राधारेण इच्छामृत्युः स्वीकृताऽस्ति।

* त्रिपुरायां भाजपानेता विप्लवकुमार देब: राज्यस्य दशम्-
मुख्यमंत्री संजातो5स्ति।

* अद्य पंचमेऽहनि अपि संसद: सदनद्वयं विपक्षीणां
कोलाहलकारणात्‌ कार्य विनैव सोमवासर यावत्‌ स्थगितम्‌।

उच्चतमन्यायालयः

उच्चतमन्यायालयेन ऐतिहासिक-निर्णये अनुपचर्य-रोगैः पीडितानां
कृते इच्छामृत्युः स्वीकृताऽस्ति। प्रधान-न्यायाधीशस्य दीपकमिश्रस्य
आध्यक्षयुतेन संविधानपीठेन एतस्य कृते पीडितस्य इच्छापत्रस्य
आवश्यकता, तस्य कार्यान्वयनार्थं प्रक्रियापि निरूपिता अस्ति।

त्रिपुरा

त्रिपुरायां भाजपानेता विप्लवकुमार देब: राज्यस्य दशम्‌-मुख्यमंत्री
संजातोऽस्ति। आई.पी.एफ.टी.दलस्य नेता जिष्णु-देबबर्मन्‌ उप-मुख्यमंत्री
वर्तते। राज्यपालः तथागत-रायः अगरतलायां श्रीदेबम्‌ तस्य मत्रिणश्च
अशपत्। अस्मिन् अवसरे प्रधानमन्त्रिणम्‌ समेत्य भाजपादलस्य नैके
वरिष्ठ-नेतारः उपस्थिताः आसन्‌।

संसद्‌

अद्य पचमेऽहनि अपि संसदः सदनद्वयं विपक्षीणां
कोलाहलकारणात्‌ कार्य विनैव सौमवासर यावत्‌ स्थगितम्। विभिन्न-
विषयान्‌ आधृत्य काग्रेसदल-नीत-विपक्षि-सदस्यैः आन्धप्रदेशाय विशेष-
स्थान-प्रदानं समेत्य विभिन्न-विषयान्‌ अधिकृत्य सदनयोः कार्यजातं
बाधितम्‌। कांग्रेसदल-दलं बैक-प्रवचनाप्रकरणं समुत्थाप्य कोलाहलं समारभत्‌।
अत्रान्तरे लोकसभाध्यक्षा प्रावोचद्यत् सा सदनस्य स्थगनं समापयितुं
श्रेष्ठ-प्रयासान् विदधाति। सा उक्तवती यत् आवश्यकचेत्‌
सर्वदलीयोपवेशनम् आयोजयिष्यते । उप-सभापति पी. जे. कुरियन्
राज्यसभां संचालयितुं प्रयतितवान् किन्तु तेन साफल्यं न लब्धम्,
सोमवासरम् यावत् सदनम् स्थगितवान्।

राष्ट्रपतिः त्यागपत्रम

राष्ट्रपतिना रामनाथ-कोविन्देनाद्य  अशोकगजपतिराज्‌
वाइ.एस.चौधरी इत्यनयोः केन्द्रीय-मन्त्रिपरिषदः त्यागपत्रं स्वीकृतम्।
राष्ट्रपतिना नागर-विमानन-मन्त्रालयस्य कार्यभारः प्रधानमन्त्रिणे समर्पितः।

विस्फोट:

मुम्बय्याः: पालघर-जनपदे गतरात्रौ बोड्सर-तारापुरस्य औद्योगिकक्षेत्रे
रासायनिक-कर्मशालायां महद्-विस्फोट-जनित अग्निकाण्डे जनत्रयं
मृत्युमुपगतम् चतुर्दशश्च व्रणिताः। आरक्षि-अधीक्षकेण उक्तं यत्
व्रणितानां संख्या संवर्धेत्। साहाय्योद्धार-कार्याणि तत्र प्रवर्तन्ते।
अग्निकाण्डेन षट् रासायनिक-कर्मशालाः प्रभाविताः सन्ति।

जम्मू-कश्मीर: मीरः

जम्मूकश्मीरस्य पुंछजनपदे नियन्त्रणसीम्नि अद्य पुनः
पाकिस्तानेन गोलिकाप्रहारो कृतः। रक्षास्रोतसा सूचितं यत्‌ पाकिस्तानेन
दिग्वारक्षेत्रे नागरिक-स्थलनि सैन्यस्थलानि चालक्ष्य गोलिकाः प्रहृताः।
भारतीयसैनिकैरपि गोलिका-प्रहारैः पाकिस्तानं समुत्तरितम्।

मुशर्रफ निगडनम्‌ निगडनम

पाकिस्ताने विशेष-न्यायाधिकरणेन पूर्वसैन्य प्रशासकस्य परवेज-
मुशर्रफ इत्यस्य निगडनं तस्य सम्पत्तीनां स्वायत्तीकरणमादिष्टम्‌।
सप्तोत्तर- द्विसहस्रतमे वर्षे तत्र॒ आपत्काल-प्रवर्तनार्थं राजद्रोह-प्रकरणे
मुशर्रफः वर्ष-चतुष्टय--पूर्वं न्यायालयेन दण्डितः आसीत्‌। असौ सम्प्रति दुबई
इत्यत्र निवसति। पाकिस्ताने एनं विरूद्धय नैकानि आपराधिक प्रकरणानि
अपि प्रचलन्ति। तत्रत्यो पूर्वप्रधानमन्त्री बेनजीरभुट्टो इत्यस्य हत्यारोपेऽपि
असौ आरोपी वर्तते।

गडकरी

जलसंसाधनमन्त्री नितिन-गडकरी देशे जल-जाल-विकासस्य
आवश्यकता प्रत्यपादयत्। अनेनोक्तं यत् सौरजलेषु-राजमार्गेषु च जल-
जाल-संरचना विधास्यते। तेनोक्तं यत् देशे जलस्य अभावो नास्ति,
जलसंसाधनानां समुचितप्रबन्धनस्यावश्यकता वर्तते।



                                                 || इति वार्ताः ॥।
