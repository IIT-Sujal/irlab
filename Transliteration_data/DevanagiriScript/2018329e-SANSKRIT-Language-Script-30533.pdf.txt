दिनांकः 29-03-2018
साय - 06:10

मुख्यवार्ताः

भारतीय-अंतरिक्ष-अनुसंधान-केन्द्रेण अद्य जी-सैट-षट्-ए इत्याख्यः
संचारोपग्रह: श्रीहरिकोटायाः सतीशधवन अन्तरिक्ष-केन्द्रात् साफल्येन
प्रक्षेपितः।

 केन्द्रीय-माध्यमिक-शिक्षा-मण्डलस्य प्रश्नपत्राणां परीक्षायाः पूर्वमेव
प्रकाशन-प्रकरणं प्रधानमन्त्रिणा गाम्भीर्येण स्वीकृतमस्ति, इति ब्रूते
प्रकाशजावडेकरः।

* उर्वरकक्षेत्रे प्रत्यक्ष-लाभान्तरण-योजनां प्रवर्तयितुं वितरकाणां
लाभवर्धन निर्णत प्रशासनेन।

* उत्तर-दक्षिण-कोरिया-देशौ आगामि-मासे सप्तविंशे दिनांके
शिखरोपवेशनार्थं सहमतौ।

जी-सैट-षट्-ए-प्रक्षेपणम्

भारतेन अद्य जी-सैट-षट्-ए इत्याख्यः संचारोपग्रहः श्रीहरिकोटायाः
सतीशधवन अन्तरिक्ष-केन्द्रात्‌ साफल्येन प्रक्षेपितः। प्रक्षेपणमिदं
जी-एस.एल.वी.एफ-अष्ट इति रोकेटयानद्वारा कृतम्‌। अयम्‌ उपग्रहः
उच्चसामर्थ्ययुत: एस. बैण्डाधारित: सांचारिकोपग्रहो वर्तते।

जावडेकरः -प्रश्नपत्रपूर्वप्रकाशनम्

मानव-संसाधन-विकास-मन्त्री प्रकाशजावडेकरः न्यगदत्‌ यत् केन्द्रीय-
माध्यमिक-शिक्षा-मण्डलस्य प्रश्नपत्राणां परीक्षायाः पूर्वमेव प्रकाशन-प्रकरणं
प्रधानमन्त्रिणा गाम्भीर्येण स्वीकृतमस्ति। असौ प्रोक्तवाश्च यद्‌ नूनम्‌
दण्डयिष्यन्ते। श्रीजावडेकरेण भणितं यत् प्रश्नपत्रस्य परीक्षापूर्वप्रकाशनं
दुर्भाग्यपूर्णमस्ति। आरक्षिभिः प्रकरणस्यान्वीक्षणकार्य विधीयते।
मन्त्रालयेनापि प्रकरणस्यास्य आन्तरिकान्वीक्षणमारब्धमस्ति। भविष्यकाले
परीक्षापदधतौ आवश्यकपरिवर्तनानि विधास्यन्ते। प्रकरणेऽस्मिन्‌ दिल्ल्या
आरक्षि-बलेन पंचविंशतिः जनाः पिरपृष्टाः येषु अष्टादश छात्राः अपि
समाविशन्ति यद्यपि प्रसगेऽस्मिन्‌ न कश्चिदपि साम्प्रतं यावत्
निगडीकृतो5स्ति।

मन्त्रिमण्डलम्-आजीविका

मन्त्रिमण्डलस्य आर्थिक-विषयाणां समित्या प्रधानमन्त्री आजीविका-
प्रोत्साहन-योजनायाः कार्यक्षेत्र वितानितुमप्यनुमतिः प्रदत्ता। अस्याः
योजनायाः अन्तर्गतं नूतनकर्मकराणां निवृत्तिवेतनस्य कृते पूर्ववर्षत्रयाय
नियोक्त्र पूर्वाशदानं करिष्यते। नवदिल्ल्यां पत्रकारैः साकं सम्भाषमाणेन
श्रम-मन्त्रिणा सन्तोष गगवारेण प्रोक्त यदनेन निर्णयेन एककोटिमिताः
वृतेरवसराः उत्पत्स्यन्ते इति।

मन्त्रिमण्डलम्-शिक्षाऋणम्

मन्त्रिमण्डलस्य आर्थिक-प्रकरणानां समित्या शिक्षा-ऋण-योजनायै
केन्द्रीय-ऋणकोष-योजना, केन्द्रीय-क्षेत्र-कुसीद-अनुदान योजना चेति
योजनाद्‌वय्या प्रवर्तनपुरस्सरं संशोधनस्य अनुमतिः प्रदत्ता। योजनाद्वयीयं
षट्‌-शत-कोटि-रूप्यकाणाम्‌ आवण्टनपूर्वकं ऊनविशति-विशत्त्युतर-द्वि-
सहस्रतमवर्ष यावत्‌ प्रचलिष्यति। अस्याः अन्तर्गतं सुष्ठुशिक्षायै,
व्यावसायिक प्राविधिक-पाठयक्रमेभ्यश्च ऋणं प्रदास्यते। नवदिल्ल्यां
पत्रकारैः समं सम्भाषणावसरे मानव-संसाधन-विकास-मन्त्री प्रकाशजावडेकरः
प्रत्यपादयत् यत् अस्मिन्नवधौ दशलक्ष-मितेभ्यः विद्यार्थिभ्यः ऋणं
प्रदास्यते। प्रधानमन्त्रिणो मोदिनः “सबको शिक्षा अच्छी शिक्षा” इति स्वप्नं
साकारयितुमेव निर्णयोऽयं विहितोऽस्ति।

मन्त्रिमण्डलम्‌-पूर्वोत्तरविकास:

मन्त्रि-मण्डलेन पूर्वोत्तर-क्षेत्रे प्रवर्तमान-योजनानां यथावस्थमेव प्रवर्तनेन
सममेव पूर्वोत्तर-परिषदः योजनाश्चाप्यनुमताः। अनेन पूर्वोत्तरक्षेत्रे विकास-
परियोजनाः समेधयिष्यन्ते। युगपदेव विशत्त्युतर-द्‌वि-सहस्रतम-वर्षस्य
मार्च-मासं यावद्‌ विकास-योजनानां कृते पचशताधिक-चतुस्सहस्रकोटि-
रूप्यकाणि अनुमतानि सन्ति।

यूरियोर्वरकलाभान्तरणयोजना

प्रशासनेन उर्वरकक्षेत्रे प्रत्यक्ष-लाभान्तरण-योजनां प्रवर्तयितुं वितरकाणां
लाभवर्धनस्य निर्णयो विहितोऽस्ति। लाभोऽयं तेभ्यः एव वितरकेभ्यः
सम्प्रदास्यते ये आंकिकीय-वित्त-व्यवहारेण यूरिया-उर्वरकं विक्रेष्यन्ति।

 

कोरिया-शिखरोपवेशनम्

उत्तर-दक्षिण-कोरिया-देशौ आगामि-मासे सप्तविंशे दिनांके
शिखरोपवेशनार्थं सहमतौ जातौ। उत्तर कोरियायाः “पानमुनजोम” मध्ये
अद्य समाचरिते मन्त्रि-स्तरीयोपवेशने साहमत्यमिदं जातम्।
उपवेशनानन्तरं प्रख्यापिते संयुक्तवक्तव्ये प्रतिपादितमस्ति यद्
दक्षिणकोरियायाः राष्ट्रपतिः मून जेई-इनः, उत्तर-कोरियायाः नेता किम्
जोंग ऊनश्च “पानमुनजॉम” मध्ये मेल्रिष्यत:।

वेनेजुएला-कारागाराग्निकाण्डम्‌

वेनेजुएलायाः मध्यवर्तिनगरे वेलेन्सिया मध्ये कारागारे
दुरापन्नाग्निकाण्डे अष्टषष्टिर्जनाः मृताः। दुर्घटनेयं काराबोबो राज्ये
दुर्घटिता। अधिकारिभिः संसूचितं यत् तत्र दुरापन्नोपद्रवे वहिनकाण्डे च
पारेशतं जनाः मृताः आशंक्यन्ते।

रविशंकर: -अनुसूचितजाति:, जनजाति:

विधिमन्त्री रविशकरप्रसादः प्रत्यपादयत्‌ यत् अनुसूचित-जातीना,
अनुसूचित-जनजातीनां च अत्याचार-निरोधक-विधि-विषये न्यायालयीयो
निर्णयः गम्भीरतयाभिस्वीकृतोऽस्ति। नवदिल्ल्याम् अद्य संचारमाध्यमस्य
प्रशनमुत्तरता श्रीप्रसादेनोक्तं यत् अनेन सन्दर्भेऽस्मिन् समीक्षा-याचिका-
प्रस्तुतेः आवश्यकतां, ततः पश्चवर्ति-कार्यान्वयनं चावलम्ब्य मन्त्रालयस्य
अधिकारिणो निर्दिष्टाः सन्ति।

                                             ।। इति वार्ताः ।।
