दिनाकः 20-04-2018
साय - 06:10

मुख्यवार्ताः

* प्रधान-मन्त्रिणा नरेन्द्र-मोदिना लन्दन-नगरे राष्ट्र-मण्डल-
शासनाध्यक्षाणाम्‌ उपवेशने लघूनां, द्वीपीय-देशानां च विकासस्य
आवश्यकता सविशेषं प्रतिपादिता।

 कांग्रेसदल-समेतै: कतिचिद्‌ दलनेतृभ्रि: अद्य उपराष्ट्रपतिं वेंकैया-नायड़ुं
सम्मेल्य प्रधानन्यायाधीशस्य विरोधे महाभियौग-प्रस्तावस्य सूचना
विज्ञापिता।

 गुजरातोच्च-न्यायालयेन नरोडा-पाटिया-नर-संहार-प्रकरणे भाजपाया:
पूर्वमन्त्री माया-कोडनानी विमोचिता।

प्रधानमन्त्री

प्रधान-मन्त्रिणा नरेन्द्र-मोदिना लन्दन-नगरे राष्ट्र-मण्डल-
शासनाध्यक्षाणाम्‌ उपवेशने लघूनां, द्वीपीय-देशानां च चिन्तासु अवधानस्य
आवश्यकता सविशेषं प्रतिपादिता। भारतं सम्मेलनस्य प्रथमे दिवसे एतदर्थं
कतिचिदुपायान् उद्घोषयत्। उपायेषु स्थायी-विकास-कोषे भारतस्य
योगदानस्य द्विगुणीकरणम्, तद्देशेषु लघु-परियोजनानां कार्यान्वयनं,
सामर्थ्य-वर्धन, प्रशिक्षणं, वाणिज्यं कौशल-विकासादयः च प्रामुख्यं भजन्ते।
तत्र श्रीमोदी विकास-नौवहन-सुरक्षादि-विषयानधिकृत्य आष्टरेलिया-बाग्लदेश-
दक्षिण-आफरिका-गाम्बिआ-त्रिनिदाद्‌-टोबागौ-मरिशसादि-देशानां नेतृभि:
दैपाक्षिक-सम्बन्ध-संवर्धनार्थमपि विचार-विमर्शमकरोत्‌।

मुख्यन्यायाधीश-महाभियोगः

काग्रेसदलं समेत्य कतिचिद्‌ दलनेतृभिः अद्य उपराष्ट्रपति
राज्यसभायाश्च सभापति वेंकैया-नायडु सम्मेल्य प्रधानन्यायाधीशस्य
विरोधे महाभियोग-प्रस्तावस्य सूचना विज्ञापिता। नवदिल्ल्यां कांग्रेसदलस्य
वरिष्ठो नेता गुलाम-नबी-आजादः न्यगदत्‌ यत् राज्यसभायां सप्त-
राजनीतिक-दलानाम्‌ एक-सप्तति-सांसदैः प्रस्तावे हस्ताक्षरितमस्ति। एतेषु
सप्त-पूर्व-सासदाः अपि सन्ति। अमुना भणितं यत्‌ राज्यसभायां
महाभियोग-प्रस्तावमानेतुं न्यूनान्न्यूनं पंचाशत् सांसदानां साहमत्यस्य
आवश्यकता भवति। अत्रान्तरे सर्वोच्च-न्यायालयेनाद्य एतद्विषये
सांसदानां सार्वजनिकं वक्तव्यं दुर्भाग्यपूर्णमिति प्रतिपादितम्।

अत्रान्तरे वित्तमन्त्री अरूणजेटली न्यगदत् यत् कांग्रेसादि-विपक्षि-
दलानि प्रधानन्यायाधीशं विरूध्य महाभियोगं राजनीतिकोपकरणत्वेन
उपयोजयन्ति। महाभियोग-प्रस्तावं सन्दृभ्य प्रतिक्रियां कुर्वन् श्रीजेटली
न्यगदत्‌ यदेतत्‌ प्रतिशोधाचरणिमव वर्तते।

गुजरात-विमोचनम्‌

गुजरातोच्च-न्यायालयेन नरोडा-पाटिया-नर-संहार-प्रकरणे भाजपायाः
पूर्वमन्त्री माया-कोडनानी विमोचिता। न्यायालयेन बाबूभाई पटेलाख्य: बाबू
बजरंगी दोषी प्रमाणितः। तस्य दण्डश्च यथावदेव प्रवर्तितोऽस्ति।
ध्यानास्पदं वर्तते यत् गोधरा-रेल-अग्निकाण्डानन्तरं कारसेवकानां मृत्योः
प्रतिशोधार्थं जनसम्मर्दम् उत्तेजयितुं निम्न-न्यायालयेन माया-कोडनान्यै
आजीवनं कारवासदण्डः प्रदत्तः आसीत्।

कर्णाटकम्‌

कर्णाटके भारतीय-जनता-पार्टीति दलस्य प्रदेशाध्यक्षस्य
बी.एस.येदियुरप्पा-वर्यस्य उपस्थितां कांग्रेसस्य पंचवार-पर्यन्तं विधायकः
एन्.वाई.गोपाल-कृष्णः, एकोऽन्यः कांग्रेस नेता चालावाडी नारायण-स्वामी
च भाजपायां समाविष्टौ। अद्य मुख्यमन्त्री सिद्धरमैया विधानसभा-
निर्वाचनार्थ नामाकनं प्रपूरितवान्‌।

उज्जवलायोजना

ग्राम-स्वराज्याभियानान्तर्गतम्‌ अद्य आराष्टै उज्ज्वला-दिवसः
समायोज्यते। विभिन्न-राज्येषु उज्ज्वला-पंचायतायोजनेषु दरिद्र-तम-
परिवाराणां महिलाभ्यः निःशुल्कं महानसीय-वाति-संयोगः प्रदीयते।
अस्मिन्नवसरे प्रायः पंचदश-सहस्र स्थलेषु पंचायतानि आयोजितानि।
दक्षिण-कोरियायाः राष्ट्रपतेः “मून जे इन” इत्यस्य उत्तर-कोरियायाः
नेतु: किम जोंग उनस्य च मध्ये साक्षात्सम्भाषणार्थम् अद्य हाटलाइन
सेवा समारब्धा। दक्षिण-कोरिया-देशीय-राष्ट्रपतेः प्रवक्ता न्यगदत् यत्
उभयोर्मध्ये प्रथम-सम्भाषणस्य तिथिः सुनिश्चिता नास्ति।

प्रधानमन्त्री - आदिशकराचार्यः

प्रधानमन्त्रिणा नरेन्द्रमोदिना आदिशंकराचार्यस्य जयन्तीमुपलक्ष्य
अद्य तस्मै श्रद्धांजलय: समर्पिताः। ट्वीट्‌-सन्देशे श्रीमोदी व्यलिखत्‌ यत्‌
आध्यात्मिक-गुरौः मनीषीमूर्धन्यस्य समूर्जितमेधा-मण्डितस्य
आदिशकराचार्यस्य अतुलनीय-विद्‌वत्ता, समृद्ध-विचारपरम्पराश्च समाजे
सर्वदा अविस्मरणीयाः सन्ति।

राजस्थान-कृषकाः

राजस्थान-प्रशासनेन कृषकाणां कृते ऋणमुक्तेः योजना
उद्घौषितास्ति। एतदन्तर्गतं पचाशत्‌-सहस्र-रूप्यक-पर्यन्तं शस्यऋणं
विमोचयिष्यते। मुख्यमन्त्रिणा वसुन्धरा-राजे-वर्यया राज्य-विधान-
सभायामद्य आय-व्यय-पत्रके इदं घौषितम्‌। राज्यस्य सहकारिता-मन्त्री
अजयसिंह-किलकः प्रावोचत् यत् सहकारी-बैंकानि लघुकृषकाणां सीमान्त-
कृषकाणां च कृते ऋणमुक्तेः शिविरायोजनं करिष्यन्ति।



                                                            || इति वार्ताः ॥।
