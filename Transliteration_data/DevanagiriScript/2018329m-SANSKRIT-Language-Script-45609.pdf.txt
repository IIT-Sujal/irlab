संस्कृतवार्ताः

(प्रातः)

दिनांकः - 29-03-2018

प्रातः- 06.55

प्रवाचकोऽनुवादकश्च - परमानन्द-आाः

टकण-सहायिका - मधुप्रभा

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः परमानन्द-झाः

मुख्य-वार्ताः

केन्द्रीय-मन्त्रिपरिषदा राष्ट्रिय-चिकित्सायोग-संशोधन-विधेयकम् अनुमोदितम्।

वित्त-मन्त्री अरुण-जेटली ब्रूते यत् प्रवर्तमान-वित्तवर्षे सार्वजनिक-क्षेत्रीय-
उपक्रमेभ्यः निवेश-प्रत्यावर्तनात् प्रशासनेन एकलक्ष-कोट्यधिकानि रूप्यकाणि
संगृहीतानि।

अपि च,

अनुभवी चलचित्र-निदेशकः शेखर-कपूरः पंचषष्टितम-राष्ट्रिय-चलचित्र-
पुरस्काराणां केन्द्रीय-निर्णायक-समिते: अध्यक्ष-तया नियोजितोऽस्ति।

केन्द्रीयमन्त्रिपरिषद्

केन्द्रीय-मन्त्रि-परिषदा राष्ट्रिय-चिकित्सायोग-संशोधन-विधेयकम्‌
अनुमोदितम्‌। विधेयकेऽस्मिन्‌ प्रस्तावितेषु आयोगीय-संशोधनेषु सेतु-पाठ्यक्रमस्य
विवादस्पदं प्रावधानम् अप-सारितम्। सहैव, एम्.बी.बी.एस्. इति औषध-शल्य-
चिकित्सा-स्नातकोपाधये आयोज्यमानायाः निर्णायक-परीक्षायाः उत्तीर्णता-
परीक्षात्वेन स्वीकृतिः अपि आयोगीय-संशोधनेषु सम्प्रति समावेशिताऽस्ति।
इदानीं निणाीयक-परीक्षेयं नेक्स्ट' इति राष्ट्रिय-उत्तीर्णंता-परीक्षा-नाम्ना
विज्ञास्यते।

जेटली-निवेशप्रत्यावर्तनम्

वित्त-मन्त्री अरुण-जेटली ब्रूते यत् प्रवर्तमान-वित्तवर्षे सार्वजनिक-क्षेत्रीय-
उपक्रमेभ्यः निवेश-प्रत्यावर्तनात् प्रशासनेन एकलक्ष-कोट्यधिकानि रूप्यकाणि
संगृहीतानि। ह्यः प्रसारिते ट्वीट-सन्देशे श्रीजेटली व्याहरत् यदेष लाभ-राशिः
विगत-वित्त-वर्षीयात् संचित-लाभ-राशेः सपाद-षट्-चत्वारिंशत्कोटि-रूप्यकैः
समधिको विद्यते।

जीसैट-6ए

इसरो इति ख्यातं भारतीयाऽन्तरिक्षाऽनुन्धान-संघटनम्‌ अद्य श्रीहरिकोटा-
स्थितात्‌ सतीश-धवनाऽन्तरिक्ष-केन्द्रात्‌ जीसैट-षट्‌-ए-इति नाम॒ सजञ्चारोपग्रहम्‌
अपराहणे षट्‌-पञ्चाशत्कलोत्तरे चतुर्वादने प्रक्षेप्स्यति। जी.एस्‌.एल्‌.वी.इत्युपग्रह-
वाहि-यानेन नीयमानोऽयम्‌ उपग्रहः सप्तदश-निमेषाऽनन्तर स्वीये कक्षे
प्रतिष्ठाप्येत इत्यपेक्ष्यते।

उत्तरप्रदेश:-संघटितापराधनिरोधाधिनियम:

उत्तरप्रदेशे, राज्यविधान-सभायाः उच्च-सदनेन संघटितापराध-
निरोध्यधिनियमः गतदिने अनुमोदितः। राज्ये सुनियोजितान् अपराधान् निरोद्धुम्,
आतंकिनां दुरुत्साद्कैः कठोरतया व्यवहर्तु च विशिष्य प्रकल्पितोऽयम् अधिनियमः
राज्य-विधानसभया ततः प्राक् मंगल-वासरे एव स्वीकृता आसीत्।

शेखरकपर: अध्यक्ष:

अनुभवी चलचित्र-निदेशक: शेखर-कपूर: पंच-षष्टि-तम-राष्ट्रिय-चलचित्र-
पुरस्काराणां केन्द्रीय-निर्णायक-समितेः अध्यक्ष-तया नियोजितोऽस्ति। श्रीकपूरः
हिन्दी-चलचित्र-जगति, अन्ताराष्ट्रिय-चलचित्र-जगति च उत्कृष्ट-कार्यैः नितरां
ख्यातिमावहति। अस्यां केन्द्रीय-निर्णायक-समितौ एकम् अध्यक्षम् अतिरिच्य
दश सदस्याः भवन्ति, येषु पञ्च क्षेत्रीय-चलचित्र-जगतां पृथक्-पृथक् अध्यक्षाः
अपि समाविशन्ति।

                                                            || इति वार्ता: ।।
