
दिनांकः 21-05-2018
सायं - 06:10

मुख्य-वार्ता:
* प्रधानमन्त्रिणा नरेन्द्रमोदिना रूसस्य राष्ट्रपतिना ब्लादिमिर-पुतिनेन
समं अनौपचारिकं मन्त्रणोपवेशनं समाचरितम्‌।

 केन्द्रीय-गृहमन्त्रिणा राजनाथ-सिंहेनाद्य रायपुरे केन्द्रीयारक्षिता-
रक्षिबलस्य नक्सलोग्रवादं विरूद्धय कार्याचरणाय प्रथमगुल्मस्य
बस्तरिया इत्याख्यस्य स्थापना कृता।

 जम्मूराज्यस्य अन्ताराष्ट्रिय-सीम्नोः अरनिया-आर-.एस. पुरा-क्षेत्रयोः
पाकिस्तानस्य सैन्यबलानि भीषण-गोलिका-प्रहाराः कृतवन्तः।

प्रधानमन्त्री

प्रधानमन्त्री नरेन्द्रमोटी अद्य मध्याह्ने रूसं सम्प्राप्तवान्।
राष्ट्रपतिपदस्य विजयाय प्रधानमन्त्रिणा ब्लादिमिर-पुतिने शुभकामनाः
व्याहृता। अमुना राष्ट्रपतिना समं सोच्याम् अनौपचारिकं
मन्त्रणोपवेशनमपि समाचरितम्। अत्रान्तरे नेतृभ्यां द्वैपाक्षिक-
सम्बन्धदृठीकरणाय नैके विषयाः: चर्चिताः।

राजनाथसिंहः

केन्द्रीयगृहमन्त्रिणा राजनाथसिंहेनादय छत्तीसगढस्य
अम्बिकापुरनगरे केन्द्रीयारक्षिता-रक्षिबलस्य सैन्यमभियानं समेधितुं
नूतनैको बस्तरिया-गुल्मः स्थापितः। अत्रावसरे तत्रत्यो मुख्यमन्त्री
रमनसिंहोऽपि विराजमानो आसीत्। अस्योद्देश्यं नक्सलोग्रवादोन्मूलनं
वर्तते।

जम्मूराज्यस्य अन्ताराष्ट्रिय-सीम्नोः अरनिया-आर.एस.पुरा-क्षेत्रयोः
पाकिस्तानस्य सैन्यबलानि भीषण-गोलिका-प्रहाराः कृतवन्तः। गोलिकाप्रहारे
षट् नागरिकाः आहताः जाताः। सीम-सुरक्षा-बलस्य सूत्रानुसारेण
पाकिस्तानभटै: प्रातः सप्तवादने नागरिकस्थलानि सैन्यस्थात्राणि
चाभिलक्ष्य गोलिकावर्षणं प्रारब्धम्।

राष्ट्रपति:

राष्ट्रपतिः रामनाथ-कोविंदः विद्यार्थिनः समाहूतवान् यत् ते
स्वात्मना एव वृत्यवसराणि समारम्भेयुः। सः हिमाचलप्रदेशस्य सोलन-
जनपदस्य नाऊनी-स्थले डॉ. वाई.एस.परमार. बागबानी-वानिकी-
विश्वविद्यालयस्य नवम-दीक्षांतसमारोहे सम्भाषते स्म। अवसरेऽस्मिन्
राष्ट्रपति: बागबानी-वानिकी-क्षेत्रे उत्कृष्ट-योगदानार्थ नव विदयार्थिभ्यो
स्वर्णपदकमपि प्रदत्तवान्।

राजीवगांधी

कृतज्ञ-राष्ट्रः अद्य पूर्व-प्रधानमंत्रिण: राजीव-गान्धिन: सप्तविंशतिः
पुण्यतिथ्याम् श्रद्धांजलिम् समर्पयति। अवसरेऽस्मिन् पूर्वप्रधानमंत्री डा
मनमोहनसिंहः यू.पी.ए. पूर्वाध्यक्षा सोनियागांधी, कांग्रेस-अध्यक्षः
राहुलगांधी अन्यनेतारश्च दिल्ल्यां तत्समाधिस्थले वीरभूमौ पुष्पांजलिं
समर्पितवन्तः। दिवसोऽयम् आतंकवादरोधि-दिवसत्वेन आमन्यते।

नायडू

उपराष्ट्रपतिना एम् वेंकैया नायडुना अस्पृष्ट-प्रथोन्मूलनाय जनाः
समाकारिताः। एतदर्थं श्री नायडुना जनमानस-परिवर्तनम्‌ आवश्यकं
प्रतिपादितम्। असौ केरलस्य कालाडीस्थले आदि-शंकराचार्य-विज्ञान-
प्रौद्योगिकी-संस्थानस्य युवा-वैज्ञानिक-पुरस्कार-समारोहे सम्भाषते स्म।
तेन युवानो मातृभूमे: मातृभाषायाश्च सम्मानार्थं निर्दिष्टाः।

रेलयान-दुर्घटना

मध्यप्रदेशस्य ग्वालियरनगरं निकषा अद्य प्रातः डेल्ही-
विशाखापटनम-एक्सप्रेस-रेलयाने अग्निकाण्डमदुरापन्नम्‌। तत्र क्षते: सूचना
नैव विद्यते। रेलविभागेन दुर्घटनान्वीक्षणाय आदेशो प्रसारितो$स्ति।

-प्रकरणम्‌

केन्द्रीयान्वीक्षणविभागः उत्तरप्रदेशस्य उन्नावे सामूहिक-दुष्कर्म-
प्रकरणे प्रगति-पत्रम् अद्य इलाहाबादोच्चन्यायालये प्रदत्तवान्। सत्तारूढ-
भारतीय-जनता-पार्टीतिदलस्य विधायकः कुलदीप-सेगर: तस्य भ्राता च
प्रकरणेऽस्मिन्‌ आरोपिणौ स्तः। पीडितायाः जनन्याः अन्वीक्षण-समवाये
एव पक्षपातपूर्ण-अन्वीक्षणस्य आरोपो वर्तते। न्यायालये अस्य प्रकरणस्य
अग्रिम-वादश्रवणम्‌ अस्य मासस्य त्रिशत् दिनांके भविष्यति।


वेनेजुएला-निर्वाचनम्‌

वेनेजुएलायाः विवादित-निर्वाचने तत्रत्यो राष्ट्रपतिः निकोलस मदुरो
पुनरेकवारं षण्वर्षाय राष्ट्रपतित्वेन चितो जातः। राष्ट्रपति-भवनाद् बहिः
वार्ताहरैः सम्भाषमाणेन राष्ट्रपतिना श्री मदुरो प्रोक्तवान् यत् विपक्षिदलानि
तं न विश्वसन्ति। तत्रैव विपक्षिदलनेतानुसारं प्रवर्तमान-निर्वाचनप्रक्रिया
अविश्वसनीया आसीत्‌।

                                                         ।। इति वार्ताः ।।
