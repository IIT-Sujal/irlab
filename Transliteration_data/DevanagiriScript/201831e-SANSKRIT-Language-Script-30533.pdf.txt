दिनांकः 01-03-2018

सायं - 06:10
मुख्यवार्ताः

० भारत-जॉर्डनेति देशाभ्यामद्य द्वादशसन्धिपत्राणि हस्ताक्षरितानि।
एतेषु रक्षा-स्वास्थ्य-संचार-माध्यम-सांस्कृतिकादानप्रदानकार्यक्रमादि-
संबद्धानि सम्मिलितानि सन्ति।

* प्रधानमन्त्रिणा नरेन्द्रमोदिना अभिहितं यत्‌ हिंसायाः आतंकवादस्य
च निराकरणं रिक्थस्य मूल्यानां बलेन सम्भवेत्।

० पंजाब-नैशलन-बैंक-प्रवंचना-प्रकरणे आरोपिण: राहुल-चोकसी इत्यस्य
द्वादशशतकोटिरूप्यक-मूल्यस्य द्विचत्वारिशत्‌-सम्पत्तयः
प्रवर्तननिदेशालयेन स्वायत्तीकृताः सन्ति।

भारतं-जॉर्डन

भारत-जॉर्डनेति देशाभ्यामद्य द्वादशसन्धिपत्राणि हस्ताक्षरितानि।
एतेषु रक्षा-स्वास्थ्य-संचार-माध्यम-सांस्कृतिकादानप्रदानकार्यक्रमादि-
संबद्धानि सम्मिलितानि सन्ति। जॉर्डन-नरेश: शाह: अब्दुल्ला
त्रिदिवसीययात्रायै भारतं प्रत्यागतोऽस्ति।

प्रधानमन्त्री

प्रधानमन्त्रिणा नरेन्द्रमोदिना अभिहितं यत्‌ हिंसायाः आतंकवादस्य
च निराकरणं रिक्थस्य मूल्यानां बलेन सम्भवेत्‌। नवदिल्ल्याम्‌ इस्लामिक
रिक्थं उदारवादस्य संवर्धनम् चेति विषये आयोजिते कार्यक्रमे श्रीमोदिना
उक्तं यत् न कोऽपि धर्मः हिंसाचरणं शिक्षयति। निरपराधिनः विरूद्धय
जघन्य-हिंसाचरणे संलिप्ताः कस्यापि धर्मस्य अनुयायिनः भवितुं नार्हन्ति।
तेन भणितं यत्‌ युवभिः इस्लामस्य मानवीयमूल्यैः अनुप्राणिताः भवन्तु।
प्रगतये सर्वैः विज्ञानस्योपयोगः कर्तव्यः।

जेटली
वित्तमन्त्री अरूण-जेटली प्रत्यपादयत् यत् लेखाप्रणालीं दृढीकर्तुं
प्रशासकीय-लेखा-सेवाधिकारिभिः कर्मचारिभिश्च सत्यनिष्ठा-
कार्यकुशलतयोश्च सर्वोच्च-सोपानमरोहणीयम्। असावद्य नवदिल्ल्यां
द्विचत्वारिंशत्-रक्षेतर-लेखा-दिवसोत्सवे सम्बोधयति स्म। लेखाप्रणाल्यां
त्रुटयः: नैव स्युः एतदर्थमेव तस्यां प्रौद्योगिक्याः समावेशनं कृतमस्ति।

सीबीडीटी

केन्द्रीय-प्रत्यक्ष-करमण्डलेन गतमासे सप्त-अग्रिम-मूल्यायन-
सहमतिपत्राणि हस्ताक्षरितानि। एतानि औषधि-वाहनोद्योग-वित्तिय-खाद्य-
पेयक्षेत्रसम्बद्धानि सन्ति। अग्रिम-मूल्यायन-सहमतिपत्र-योजनायाः उद्देश्यं
वैदेशिक-वाणिज्ये वस्तूनां पूर्वमेव सम्यक् मूल्य-निर्धारणं वर्तते।

प्रवर्तननिदेशालयः
पंजाब-नैशलन-बैंक-प्रवंचना-प्रकरणे आरोपिण: राहुल-चोकसी इत्यस्य
द्वादशशतकोटिरूप्यक-मूल्यस्य द्विचत्वारिंशत्‌-सम्पत्तय:

प्रवर्तननिदेशालयेन स्वायत्तीकृताः सन्ति। निदेशालयेन धनशोधन-रोधि-

विधेरन्तर्गतम् एतेषां सम्पत्तीनां स्वायत्तीकरणस्यास्थायी आदेशो
प्रसारितोऽस्ति।

प्रवर्तननिदेशालयः मानः

प्रवर्तननिदेशालयेन सिम्भावलि-शर्करा-समवायस्य प्रमुख गुरमीत-
सिंह-मान्‌ अन्यान्‌ च विरूद्धय ओरिएण्टल-बैंक-ऑफ-कामर्स इत्यस्य
नवत्यधिकैकशतकोटिऋणस्य अप्रत्यावर्तन-प्रकरणे प्राथमिकी
पजीकारिताऽस्ति। प्रकरणेऽस्मिन्‌ कतिचिदन्ये बैकाधिकारिणोऽपि
आरोपिताः सन्ति।

जम्मूकश्मीरः

जम्मूकश्मीरस्य बान्दीपोराजनपदस्य हाजन् क्षेत्रे अद्य सुरक्षाबलैः
संघर्षे आतंकवादी व्यापादितः। सुरक्षाबलेन प्रातः शकर्दिन्ग्रामे
आतंकवादिनाम्  उपस्थिति-सूचनानन्तर तत्र अन्वेषणाभियानं
प्रारन्धमासीत्‌।

काची
काचि-कामकोटिपीठस्य दिवगत-शकराचार्यस्य जयेन्द्र-सरस्वती
वर्यस्य शवम्‌ अद्य प्रातः वैदिकमन्त्रोच्चारपुरस्सरं मठ-परिसरे समाधौ
स्थापितम्। तदा तत्र तमिलनाडो: राज्यपालं समेत्य नैके गणमान्याः
उपस्थिताः आसन्। तस्य ह्य: इहलीला समाप्ता आसीत्।

अमेरिका भारतम्

अमेरिका कथयति यत् आतंकवादरोधि-कार्यक्रमे भारतं तस्य
विश्वसनीयं महत्त्वपूर्ण च सहयोगि वर्तते। वाशिंग्टन-नगरे इस्लामिक-स्टेट
इति आतंकवादि-गुल्मस्य पराभवार्थं विधि-सम्मत-प्रयासाणां विषये
आयोजिते सम्मेलने अमेरिकायाः आतंकवाद-रोधि-समन्वयकेन नाथन-
सेल्समहोदयेन एतद् भणितम्। तेनोक्तं यत् भविष्येऽपि देशयो: मध्ये
एतादृक्-महत्त्वपूर्ण-सहभागित्वं प्रवर्तिष्यते।
                                                         || इति वार्ताः ॥
