संस्कृतवार्ताः
दिनांक: - 18/ 01/ 2018

प्रातः - 06 : 55

मुख्यवार्ताः

अद्य नवदिल्ल्यां वस्तुसेवाकर-परिषदः उपवेशनम्‌ अनुष्ठास्यते।

स्वीय-भारत-यात्रायाः अन्तिमे चरणे इजरादइलस्य प्रधानमन्त्री बेन्जामिन-नेतन्याहुः अद्य

मुम्बई सम्प्राप्स्यति ।

° निवृत्ति-वेतन-कोष-नियामक-प्राधिकरणेन राष्ट्रिय-निवृत्तिवेतन योजनायाः अन्तर्गतम्‌

आवास-क्रयण - गम्भीररोगाणामुपचार- उच्वशिक्षा-विवाह-विषयेषु आंशिकरुपेण
धनाहरणार्थम् अनुमतम्।

० जम्मू-कश्मीरे आर.एस. पुरा-कषेत्रे गतरात्रौ पाकिस्तानीयैः सैनिकैः विहितेन
गोलिकावर्षणेन सीमसुरक्षाबलस्य एको भटः वीरगतिं गतः

वस्तुसेवाकरः - उपवेशनम

अद्य नवदिल्ल्यां वस्तुसेवाकर-परिषदः उपवेशनम् अनुष्ठास्यते। उपवेशनावधौ करविवरण-
पञ्जीकरण-सम्बद्वेषु प्रस्तावेषु परिषदा विचारयिष्यते। अस्योपवेशनस्य आध्यक्ष्यं वित्तमन्त्री
अरुण-जेटलीः विधास्यति। विविध-समूहानाम् अभ्यावेदनम् अनुसृत्य वस्तुसेवाकर- मितिषु
व्यवकलन-विषयेऽपि विचारयिष्यते। अत्रान्तरे, वस्तुसेवाकर-सम्बद्धानां सूचनाप्रविधि-विषयाणाम्
अन्वीक्षणार्थम् एकः मन्त्रिसमूहः संघटितोऽस्ति।

स्वीय-भारत-यात्रायाः अन्तिमे चरणे इजराइलस्य प्रधानमन्त्री बेन्जामिन-नेतन्याहुः अद्य
मुम्बई सम्प्राप्स्यति। श्री नेतन्याहुः दक्षिण- मुम्बय्यां ताजमहल-भोजनावासालये भारत-
इजराइल-व्यापार-सम्मेलनं सम्बोधयिष्यति। नवम्बर-मासस्य षड्ंवश-दिवसीयातंकवाद्याक्रमणे
मृतकेम्यः असौ श्रद्धांजलिं समर्पयिष्यति।

निवृत्तिवेतन प्राधिकरणम्

निवृत्ति-वेतन-कोष-नियामक-प्राधिकरणेन राष्ट्रिय-निवृत्तिवेतन योजनायाः अन्तर्गतम्
आवास-क्रयण - गम्भीररोगाणामुपचार- उच्चशिक्षा-विवाह-विषयेषु आंशिकरुपेण धनाहरणार्थम्
अनुमतम्। निगदितं यत् केवलं वारत्रयम् धनाहरण् अनुमतम्।

जम्मू-कश्मीरम्-संघर्षविरामोल्लंघनम्

जम्मू-कश्मीरे आर.एस. पुरा-क्षेत्रे गतरात्रौ पाकिस्तानीयैः सैनिकैः विहितेन
गोलिकावर्षणेन सीमसुरक्षाबलस्य एको भटः वीरगतिं गतः। सीम-सुरक्षाबलस्य एकेन
अधिकारिणा सूचितं यत् गतरात्रौ प्रायः नव-वादने आर-एस.पुरा-क्षेत्रे अग्रिम-प्रहरि-केन्द्राणि
अथ च नागरिक-क्षेत्राणि अभिलक्ष्य पाकिस्तानीयैः सैनिकैः गोलिकावर्षणम् आरब्धम्।

न्यायालयः-अग्निकाण्डम्‌ ग्रिकाण्डम

कमलामिल्स-अग्नि-दाह-प्रकरणे मुम्बई-स्थितेन एकेन न्यायालयेन चत्वारः अभियुक्ताः
अस्य मासस्य एकत्रिंशत् दिवसं यावत् न्यायायिक निग्रहणे प्रेषिताः। प्रकरणेऽस्मिन् आरक्षिभिः
अधुनावधि अष्ट-जनाः निगृहीताः सन्ति।

भारत-बांग्लादेशौ

रोहिंगिया-शरणार्थिनां स्वदेश-प्रत्यावर्तन-विषये बांग्लादेशस्य प्रयासाय सहयोग-
प्रदानार्थं भारतेन स्वीय-प्रतिबद्धता पुनःउदीरिता। नवदिल्ल्यां विदेशमन्त्रिणः सुषमा-स्वराजस्य
बांग्लादेशस्य विदेश मन्त्रिणः अबुल-हसन-मोहम्मदस्य च मध्ये सम्भाषणावधौ एतत्
समाश्वासितम्।

भारत-रूसदेशौ

विदेश-सचिवः एस. जयशंकर गतदिने नवदिल्ल्यां रूसदेशस्य उपविदेशमन्त्रिणा इगोर-
मोर्गुलोवेन सह द्वयोः देशयोः रणनीतिक-विषयेषु सम्भाषणं कृतवान्। विदेशमन्त्रालयस्य प्रवक्ता
रवीश-कुमारः ट्विट-माध्यमेन व्याहरत् चत् द्वयोः पक्षयोः मध्ये पारस्परिक हित-विषयेषु
परिचर्चा सञ्जाता।
