दिनांकः 11-04-2018
प्रात: 06:55
प्रवाचकोऽनुवादकश्च - निरञ्जन-कुमार-:निर्मलः-
आशुलिपिका - मधुप्रभा

इयम् आकाशवाणी
सम्प्रति वातौः श्रूयन्ताम्‌
प्रवाचकः - निरञ्जन-कुमार~निर्मलः-

मुख्य-वातीः

प्रधानमन्त्री नरेन्द्रमोदी अद्य नवदिल्ल्यां स्वीयावासे प्रधानमन्त्री-
मुद्रायोजनायाः वर्षपूर्तिम् अभिलक्ष्य भूयोऽपि-शतं मुद्रायोजना-लाभार्थिनः
मेलिष्यति।

वित्तमन्त्री अरूण-जेटतीः अब्रवीत्‌ यत्‌ पञ्चदश-वित्तायोगे कोऽपि भेदभावः
नैवास्ति।

राष्ट्रपतिना रामनाथकोविन्देन जाम्बिया-स्थिताः प्रवासि-भारतीयाः भारतस्य
विकासाय सहभागित्वार्थं समाकारिताः।

अपि च,

फेसबुक-समवायस्य मुख्य-कार्यकार्याधिकारी मार्क-जकरबर्ग कैम्ब्रिज-
एनाविटिका-आधारसामग्री-संचय-प्रवञ्चना-प्रकरणे सीनेट इति अमेरिकीय-
उच्चसदनस्य समक्षं प्रस्तुतः।

 प्रधानमन्त्री-मुद्रा

प्रधानमन्त्री नरेन्द्रमोदी अद्य नवदिल्ल्यां स्वीयावासे प्रधानमन्त्री-
मुद्रायोजनायाः वर्षपूर्तिम्‌ अभिलक्ष्य भूयोऽपि-शतं मुद्रायोजना-लाभार्थिनः मेलिष्यति।
योजनेयं पञ्चदशोत्तर-द्विसहस्रतमे वर्षे प्रवर्तिता आसीत्। सुलभ-ऋण-सौविध्यं
प्रदाय यूनां मध्ये उद्यमशीलतायाः प्रोत्साहनार्थं प्रशासनस्य अयं प्रमुखकार्यक्रमो
वर्तते।

रविवासरे स्वीय-ट्विट-संदेशेषु प्रधानमन्त्रिणा व्याहृतं यत् अस्याः योजनायाः
अन्तर्गतं लाभान्वितेषु महिलानाम् अनुसूचित-जाति-जनजातीयानाम्‌ अथ च
अन्यपश्चवर्ति-वर्गीय-जनानां संख्या समधिका वर्तते।


अरूणजेटलीः

वित्तमन्त्री अरूण-जेटतीः अब्रवीत्‌ यत्‌ पञ्चदश-वित्तायोगे कोऽपि भेदभावः
नैवास्ति। केरल-कर्नाटक-आधरप्रदेश राज्यैः प्रस्तुतायाः चिन्तायाः विषये असौ गतदिने
प्रत्युत्तरति स्म।

राष्ट्रपति:-जाम्बियायात्रा

राष्ट्रपतिना रामनाथकोविन्देन जाम्बिया-स्थिता: प्रवासि-भारतीयाः भारतस्य
विकासाय सहभागित्वार्थं समाकारिता:। जाम्बिया-देशस्य लुसारा-नगरे असौ भारतीय-
समुदायं सम्बोधयति स्म। अफ्रीकीयदेशत्रयस्य यात्रायाः अन्तिमे चरणे गतदिने असौ
जाम्बिया सम्प्राप्तः। श्रीकोविन्देन प्रोक्तं यत् भारतं सर्वाधिकतीव्रगत्या
वर्धमानार्थव्यवस्थारूपेण वर्तते अथ च इदं महाशक्तिरूपेण भवितुम् अर्हिष्यति।

जम्मूकश्मीरम्‌-संघर्ष:

जम्मूकश्मीरे कुलगाम-जनपदस्य खुदवनी-क्षेत्रे गतरात्रौ अनभिज्ञातांकवादिनां
सुरक्षाबलानां च मध्ये प्रतिसंघर्षः सञ्जातः। सुरक्षा- श्रोतांसि आकाशवाणीम्
असूचयन् यत् खुदवनी-क्षेत्रे वानी-मोहल्ला-स्थले आतंकवादिनाम् उपस्थिति-सम्बद्धं
वृत्तम् अनुसृत्य सुरक्षाबलैः क्षेत्रेऽस्मिन् अन्वेषणाभियानं प्रवर्तितम्
अन्तिमवृत्तानुसारं तत्र संषर्घः प्रवर्तते। विस्तृत-विवरणं प्रतीक्ष्यते।

 
केन्द्रीमाध्यमिकशिक्षामण्डलम् परीक्षा

पञ्जाबे केन्द्रीयमाध्यमिक-परीक्षामण्डलस्य दशमम्याः द्वादश्याः कक्षयोः
परीक्षा भारतपिधान-कारणात्‌ स्थगिता आसीत्‌। परीक्षेयं अप्रैल-मासस्य सप्तविंश-
दिवसे समायोजयिष्यते। छात्रेभ्यः पूर्वमेव प्रदत्ताः क्रमांकाः परीक्षा-केन्द्राणि च
यथावदेव स्थास्यन्ति। परीक्षायाः समयः प्रातः सार्धदशवादनात् सर्धेकवादन-पर्यन्तं
भविष्यति।

जकरवबर्ग

 
फेसबुक-समवायस्य मुख्य-कार्यकार्याधिकारौ मार्क-जकरबर्ग कैम्ब्रिज-
एनाविटिका-आधारसामग्री-संचय-प्रवञ्चना-प्रकरणे सीनेट. इति अमेरिकीय-
उच्चसदनस्य समक्षं प्रस्तुतः।

 

                                              ।। इति वार्ताः ।।
