संस्कृतवार्ता

दिनांकः 05-05-2018
प्रातः - 06.55
प्रवाचकोऽनुवादकश्च - निरञ्जन-कुमार-निर्मलः
आशुलिपिकः- मधुप्रभा

इयम् आकाशवाणी
सम्प्रति वार्ताः श्रूयन्ताम्
प्रवाचकः - निरञ्जन-कुमार-निर्मलः
मुख्य-वार्ताः
° वस्तुसेवाकरपरिषदा वस्तुसेवाकर-संरचनायाः स्वामित्व परिवर्तनम्‌
अनुमोदितम्‌।
* म्यामारे दुरापन्नायां भू-स्खलन दुर्घटनायां सप्तदश जनाः मृताः ।
* अपि च
० आई पी एल. क्रिकेट स्पर्धायां गतरात्रौ इन्दौर-नगरे मुम्बई- इण्डियन्स-
दलेन किंग्सड्लेवन-पञ्जाब-वृन्दं षण्णां क्रीडकाणां सुरक्षा पूर्वकं
पराजितम्‌।

 

 

वस्तसेवाकरोपवेशनम्‌

वस्तुसेवाकरपरिषदा वस्तुसेवाकर-संरचनाया: स्वामित्व परिवर्तनम्
अनुमोदितम्। साम्प्रतम् इदं शासकीय-समवायत्वेन परिवर्तयिष्यते। गतदिने
नवदिल्ल्यां वस्तुसेवाकर-परिषदः सप्तविंशतितमोपवेश-नस्य अनन्तरं
वित्तमन्त्री अरूण-जेटलीः वार्ताहरान्‌ असूचयत्‌ यत्‌ वैयक्तिक्षेत्रस्य
प्रतिशतम्‌ एकपञ्चाशन्मिताशः प्रशासन द्वारा अधिग्रहिष्यते।

 

 
तेलंगाना-गडकरी

केन्द्रीय-पथपरिवहन-राजमार्ग-मन्त्री नितिन-गडकरी अद्य
तेलंगानाराज्ये त्रयोविंशत्यधिकपञ्चशतोत्तरैकसहस्रकोटि- रुप्यकात्मक-
राष्ट्रिय-राजपथ-परियोजनानां आधारशिला स्थापयिष्यति। हैदराबादे
समायोज्यमाने कार्यक्रमेऽस्मिन् मुख्यमन्त्री के. चन्द्रशेखर-राव. अपि
उपस्थास्यति।

राष्ट्रिय पेंशन योजना

राष्ट्रिय-निवृत्तिवेतन-योजनाया: अंतर्गतम्‌ अंशदातार: उच्चशिक्षार्थ
नूतन-व्यवसाय-स्थापनार्थ च आंशिकरूपेण धनाहरणं कर्तु शक्ष्यन्ति।
गतदिने नवदिल्ल्यां निवृत्तिवेतन-निधिविकास- नियामक-प्राधिकरण-
समितेः उपवेशने निर्णयोऽयं विहितः।
प्रतिरक्षा प्रदर्शनी

देशस्य वृहत्तमैः रक्षोपकरणानि-निर्मौतृ्‌-समावायैः समायोजितायां
प्रतिरक्षा-प्रदर्शिन्यां चत्वारिशत्‌-सन्धिपत्राणि हस्ताक्षरितानि। अस्याः
प्रदर्शिन्याः दशम-संस्करणं एप्रील-मासस्य एकादश-दिवसात्‌ चतुर्दश-दिवस-
पर्यन्तं दक्षिण-चेन्नईनगरे थिरूविदान्थी-स्थले समायोजिता आसीत्।


उत्तर-उत्तर-मध्य-उत्तरपश्चिम-पूर्वोत्तर-रेलविभागेषु यात्री-आरक्षण-
व्यवस्था अदय श्व: च होरात्रयार्थ निलम्बिता स्थास्यति। गतदिने
नवदिल्ल्याम् एकस्याम् आधिकारिक-विज्ञप्त्यां निगदितं यत् रात्रौ सार्धदश-
वादनात् सपादद्वादश-वादनपर्यन्तं पुनश्च षष्ठे दिने प्रातः सपाद-
पञ्चवादनात् पञ्चविंनशतिमिनटोत्तर-षड्वादनं यावत् सेवेयं निलम्बिता
स्थास्यति।

केन्द्रीयो वाणिज्यमन्त्री सुरेश-प्रभु अब्रवीत् यत् वस्त्रोद्योगक्षेत्रं
भारतीय-निर्यातस्य महत्वपूर्णाङ्गत्वेन वर्तते अथ च अस्य विकासाय
प्रशासनं यथा संभवं प्रयतते।

तेनोदीरितं यत् वृहन्संख्यायां वृत्यवसाराणां जननार्थमपि वस्त्रक्षेत्रं
महत्वाधायि-भूमिकां निर्वहति।

गतदिने अहमदाबादे असौ फार्म टू फैशन इति भारतीय-
वस्त्रोद्योगस्य सम्मेलने अभिभाषते स्म।
म्यामार-भूस्खलन

म्यामारे दुरापन्नायां भू-स्खलन दुर्घटनायां सप्तदश जनाः मृताः ।
अपकान्त-रवनि-क्षेत्रे गतदिने दुर्घटनेयं सञ्जाता।

 

क्रिकेट

आई पी एल. क्रिकेट स्पर्धायां गतरात्रौ इन्दौर-नगरे मुम्बई-
इण्डियन्स-दलेन किग्सड्लेवन-पञ्जाब-वृन्दं षण्णां क्रीडकाणां सुरक्षा पूर्वकं
पराजितम्। निर्धारितेषु विंशति क्षेपचक्रेषु किग्स-इलेवन-पञ्जाब-दलेन
चतुःसप्तत्यधिकैकशतं धावनांकाः समर्जिताः। प्रत्युतरे अवशिष्टेषु षट्सु
कन्दुक-क्षेपणेषु मुम्बई- इण्डियन्स-वृन्देन विजयलक्ष्यम् अधिगतम्।

अद्य चतुर्वादने पुणे-नगरे चेन्नईसुपरकिग्स-दलं रोयल- चैलेन्जर्स-
बेंगलोरदलं सम्मुखीकरिष्यति। अपरतः हैदराबादे सायम् अष्टवादने
सनराइजर्स-हैदराबाद-डेल्ही-डेयर-डेबिल्स-दलयोर्मध्ये द्वन्द्वः भविष्यति।

                                                              || इति वार्ताः ।।
