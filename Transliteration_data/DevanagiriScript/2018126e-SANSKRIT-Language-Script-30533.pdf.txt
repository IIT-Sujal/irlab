संस्कृतवार्ताः
दिनांक:- 26-01.2018

सायम्‌ - 06:10
“गणतन्त्र दिवसोपलक्ष्य भवद्भयो शुभकामनाः”

७ राष्ट्रमद्य नवषष्टितमं गणतन्त्रदिवसम् सम्मानयति। प्रमुखसमारोहः राष्ट्रियराजधान्याः
राजपथे समायोजितः।

७ देश-विदेशेषु अपि गणतन्त्रदिवस-समारोहायोजनस्य सूचना।

७ प्रधानमन्त्रिणः नरेन्द्रमोदिनः अद्य मलेशिया-लाओस इति देशद्वयोर्प्रधानमन्त्रिभ्यां सार्धं
द्वैपाक्षिकमुपवेशनम्।

७ दक्षिणकोरियायाः चिकित्सालये सहसा प्रदीप्त-अग्निकाण्डे एक चत्वारिंशज्जनानां मृत्युः।

गणतन्त्रदिवसः

राष्ट्रमद्य नवषष्टितमं गणतन्त्रदिवसं आमानयति। समारोहस्य प्रमुख-कार्यक्रमः राष्ट्रिय-
राजधान्यां राजपथे समनुष्ठितः। यत्र राष्ट्रपतिना रामनाथ-कोविन्देन ध्वजोत्तोलनं विधाय
सैन्यप्रणामाः स्वीकृताः। ऐषमो वर्षे आसियानदेशानां दशराष्ट्राध्यक्षाः मुख्यातिथित्वेन
विराजमानाः आसन्। कार्यक्रमात् प्राक् प्रधानमन्त्रिणा सेनाप्रमुखत्रयं समेत्य अमर-जवान-
ज्योति-स्मारके श्रद्धाञ्जलिः समर्पितः। समारोहावसरे राष्ट्रपतिना रामनाथकोविन्देन
शान्तिकलायाः सर्वोच्च-वीरता-पुरस्कारः अशोक-चक्रः वायुसेनायाः गरूड-कमाण्डो-कार्पोरल
ज्योति-निरालायै मरणोपरान्तं प्रदत्तः। सम्मानमिदं तस्य पत्री-मात्राभ्यां चाधिगतम्‌। असौ
जम्मूकश्मीरे आतङ्कवादिद्वयं व्यापाद्य वीरतां गतमासीत्।

प्रधानमन्त्री

प्रधानमन्त्रिणा देशवासिभ्यः गणतन्त्रदिवसस्योपलक्ष्ये शुभकामनाः व्याहृताः। अत्रावसरे
समागतेभ्यः आसियान-राष्ट्राध्यक्षेभ्योऽपि अमुना धन्यवादो विज्ञापितः। श्रीमोदिना भणितं यत्
अवसरोऽयम् असाधारणं, आसियान-प्रमुखाणां यात्रेयं ऐतिहासिकी विद्यते। सूचनाप्रसारण-
मन्त्रिणा स्मृति इरानी-वर्येणापि शुभकामनाः व्याहृता। अनया प्रोक्तं यत् जनाः राष्ट्रस्य
उपलब्धिषु गर्वमनुभूय नूतन-भारत-निर्माणे योगदानार्थं संकल्पं कर्तव्यम्।
गणतन्त्रदिवसोपलक्ष्यो कांग्रेसाध्यक्षेण राहुलगान्धिना अपि शुभकामनाः व्याहृताः, संविधान-
संरक्षण-संकल्पो करणीयः इति जनाः प्रोदीरिताः। गणतन्त्रदिवसोऽयं विदेशेषु अपि सोल्लासेन
आमान्यते।

प्रधानमंत्री उपवेशनम्‌
प्रधानमन्त्री नरेन्द्रमोदी लाओसदेशस्य प्रधानमन्त्रिणा सार्धं अद्य दैपाक्षिकमुपवेशनं
करोति। अत्रावसरे उभयोर्दशयोः मिथः हित-संरक्षणादि-विषयं समेत्य विभिन्न-विषयेषु विचार-
विमर्शो अभूत्। एतदनन्तरं प्रधानमन्त्री श्रीमोदी मलेशियायाः प्रधानमन्त्रिणा नजीब-
रज्ज्ञाकवर्येण साकमपि द्विपक्षीयमुपवेशनं विधास्यति।

जम्मूकश्मीरः

जम्मूकश्मीरप्रशासनेन चतुस्त्रिंशत् -जनेभ्यः विविधक्षेत्रेषु प्रदत्त-अभूतपूर्व-योगदानार्थ
पुरस्कारस्योद्धोषणा विहिता। एतेषु शिक्षाक्षेत्रं प्राशासनिककषत्रं, कलाक्षेत्रं प्रसारजगच्र्‌
सम्मिलितानि सन्ति। श्रीनगरस्य समाचारप्रमुखाय मुश्ताक्र-अहमदाय अपि तत्कषेत्रे प्रदत्त-
विशिष्ट-योगदानार्थ पुरस्कारोऽयं प्रदीयते।

दक्षिणकोरियायाः जियोंगसांग प्रान्तस्य मिरियांगनगरे अद्य प्रातः कस्मिश्चित्
चिकित्सालये सहसा प्रदीप्ते अग्निकाण्डे एकचत्वारिंशत्-जनाः मृत्युपगताः, अष्टाशीत्यधिक-
जनाश्च व्रणिताः जाताः। व्रणितेषु केचन गम्भीराः सूच्यन्ते। अग्निकाण्ड-कारणानि अन्वीक्ष्यन्ते।

पद्मपुस्कार-घोषणा

केन्द्रप्रशासनेन गणतन्त्रदिवस-समारोहात् एकदिवसपूर्वं पद्मपुरस्काराणां घोषणा कृता।
अस्मिन् अवसरे आसियान-संघस्य प्रतिराष्ट्रम् एकैको जनः पुरस्कार-भाजनी-भूतः। पञ्चाशीतिः
जनेभ्यः पद्मपुरस्काराः प्रदीयन्ते। एतेषु जनत्रयं पद्मविभूषणेन, नवनागरिकाः पद्म-भूषणेन,
त्रिसप्तति-जनाश्च पद्मश्रिया सभाजिताः सन्ति। पद्मपुरस्कार-प्राप्तकर्तृषु षोडशजनाः वैदेशिकाः
वर्तन्ते। गृहमन्त्रालयेन प्रोक्तं यत् आस्मिन् वर्षे पद्मपुरस्काराणां कृते सार्ध-पञ्चदश-सहस्र-
आवेदन-पत्राणि प्राप्तानि आसन्। संस्कृतक्षेत्रे विशेष-उल्लेखनीय-योगदानार्थं वाग्योगतन्त्रस्य
प्रवर्तकः नैकेषां दुर्लभग्रन्थानां च प्रणेता, महामनीषी प्रो. भागीरथप्रसादत्रिपाठी “वागीश
शास्त्री” पद्मश्रीः सम्मानेन सभाजितः अस्ति।

                                                  ॥ इति वार्ता: ॥।
