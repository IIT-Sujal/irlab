संस्कृत-वार्ताः

दिनांक: - 13/ 02/ 2018
प्रात: - 06 : 55

प्रवाचकोऽनुवादकश्च - परमानन्द-झाः

आशुलिपिक: - अख़लद॒-नजम:

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - परमानन्द-झाः

मुख्य-वार्ताः

गृहमन्त्री राजनाथ-सिंहः गतदिवसे वरिष्ठैः अधिकारिभिः सार्धं जम्मू-कश्मीरस्य सुरक्षा-
स्थितिं समैक्षत।

° श्रीनगर-स्थात्‌ एस्‌.एम्‌.एच्‌.एस्‌.चिकित्सालयात्‌ आतंकिनो नवीद-जाटस्य पलायन-
प्रकरणं संप्रति राष्टियाऽन्वीक्षणाऽभिकरणेन अन्वीक्षिष्यते।

* युद्ध-जर्जरिते दक्षिण-सूडाने संयुक्त-राष्टू-परिषदः शान्ति-सेनांगत्वेन त्रिशताधिक-द्वि-
सहसरं भारतीय-भटाः प्रस्थिताः।

० अपिच,

 भारत-दक्षिणाफ्रीकयोर्मध्ये पञ्चमी एकदिवसीया क्रिकेट्-स्पर्धा अद्य पोर्ट-एलिजाबेथ-
क्रीडा-परिसरे प्रवर्तिष्यते।

राजनाथः-जम्मूकश्मीरः

गृहमन्त्री राजनाथ-सिंहः जम्मू-कश्मीरे सुरक्षा-स्थितिं समैक्षत्। सूत्रैः विज्ञापितं यद् गत-
दिवसे नवदिल्ल्यां श्रीसिंहः उक्त-सन्दर्भे वरिष्ठैः अधिकारिभिः सार्धं होरावधिकं मन्त्रणोपवेशनम्
आयोजितवान्। उपवेशने जम्मू-कश्मीरे वर्तमानां सुरक्षा-स्थितिं, विशिष्य जम्मू-स्थे सैन्य-शिबिरे
आतंकिनाम्‌ आक्रमणं, श्रीनगरे सैन्यातंकिनोर्मध्ये गोलिकायुध-संघर्षं चाधिकृत्य गृहमन्त्री
वरिष्ठाधिकारिभिः सविस्तरं विज्ञापितः। सूत्राणि व्यज्ञापयन्‌ यदन्ते श्रीसिंहेन अधिकारिणो
निर्दिष्टाः यदातंकिनां सद्यः प्रतिरोधाय सर्वविधः समुचितः पदक्षेपो ग्राह्यः।

राष्ट्रियान्वीक्षणाऽभिकरणम्-आतंकिनः-अन्वीक्षणम्

श्रीनगर-स्थात्‌ एस्‌-एम्‌.एच्‌-एस्‌.चिकित्सालयात्‌ लश्करे-तैयबेति-आतंकि-गुल्माङ्गस्य
मोहम्मद-नवीद-जाटस्य अव्याहत-पलायन-प्रकरणस्यान्वीक्षणं सम्प्रति
राष्ट्रियाऽन्वीक्षणाऽभिकरणेन विधीयते। अत्रेदं स्मर्तव्यमस्ति यद्‌ अमुष्मिन्‌ आक्रमणे द्रौ रक्षि-
कार्मिकौ वीरगतिं गतौ आस्ताम्‌।

शान्तिसेनाः-संयुक्तराष्टम्‌

युद्ध-जर्जरिते दक्षिणीफ़्रीकीये दक्षिणसूडान-देशे संयुक्त-राष्ट्र-परिषदः शान्ति-
प्रवर्तनाऽभियानस्यान्तर्गतं त्रि-शताधिक-द्वि-सहसरं भारतीय-चैन्य-कार्मिकाः तत्र प्रस्थिताः सन्ति।
सैन्य-प्रवक्ता कर्नल्‌ अमन-आनन्दः गतदिने नवदिल्ल्यां न्यगादीत्‌ यदिमे भारतीय-भटाः संयुक्त-
राष्टस्य शान्ति-प्रवर्तनाभियाने तत्रोपस्थाय साहाय्यमाचरिष्यन्ति।

महाराष्ट्रे विभिन्नेषु जनपदेषु, विदर्भ-क्षेत्रे च ह्यः समा-पतितया मूसल-धारया उपल-
वृष्ट्या चत्वारो जनाः मृताः, नैके च क्षताः संवृत्ताः सूच्यन्ते। एतया प्राकृतिक्या आपदया
राज्यस्य एकादशानां जनपदानां सपादैक-लक्ष-प्रहल-परिमितेषु कृषि-क्षेत्रेषु सस्यानि क्षति-
ग्रस्तानि जातानि सन्ति।

क्रिकेट्‌

भारत-दक्षिणाफ्रीकयोर्मध्ये अनुवर्तमानायाः षण्णां स्पधनिम्‌ एकदिवसीय-क्रिकेट्‌-क्रीडा-
शृंखलायाः पञ्चमं द्वन्द्वम् अद्य दक्षिणाफ्रीकायां पोर्ट-एलिज्ञाबेथ-क्रीडा-परिसरे प्रवर्तिष्यते स्पर्धा
भारतीय-समयाऽनुसारि अपराह्ने सार्ध-चतुर्वादने समारप्स्यते। एतस्याः स्पर्धायाः साक्षाद्-
विवरणं च आकाशवाण्याः एफ.एम्‌-रेनबो-राजधानी-प्रसारणावृत्तिभ्यां चतुर्वादन-वेला-तः श्रोतुं
शक्ष्यते। अत्रेदं ध्यानास्पदं विद्यते यत्‌ प्रवर्तमान-शंखलायाम्‌ अद्यावधि भारतेन तिस्रः,
दक्षिणाफ्रीकया च एका विगता स्पर्धा स्वायत्तीकृताः विद्यन्ते।

                                                  इति वार्ताः ॥
