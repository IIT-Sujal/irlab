
दिनांकः 23-10-2017
प्रातः 06:55

 
प्रवाचकोऽनुवादकश्च - परमानन्द-आाः

आशुलिपिकः - हरीश-भण्डारी

इयम्‌ आकाशवाणी
सम्प्रति वार्ताः श्रूयन्ताम्
प्रवाचकः - परमानन्द-झाः
मुख्यवार्ताः

 हिमाचल-प्रदेशे भावि-विधानसभा-निर्वाचनानां कृते नामांकन-पत्र-पूर्तये

अद्य अन्तिमे दिवसो विद्यते।
० प्रतिरक्षा-मन्त्री निर्मला-सीतारमणः दक्षिण-पूर्वशिया-देशीय-प्रतिरक्ना-
मन्त्रिणां सम्मेलने संनिधातुम्‌ अद्य फिलीपाइन्स-देशं प्रति

प्रतिष्ठते।

० अपि च
० डेनमार्क-मुक्त-बैडमिण्टन्-स्पर्धासु पुरुषैकल-वर्गीया क्रीडा-शृंखलाया

भारतस्य ख्यात-क्रीडकेन किदाम्बी-श्रीकान्तेन विजिता।

हिमाचलः-निर्वाचनम्

हिमाचल-प्रदेशे भावि-विधानसभा-निर्वाचनानां कृते नामांकन-पत्र-पूर्तये
अद्य अन्तिमे दिवसो विद्यते। अष्ट-षष्टि-सदस्यात्मिकायाः तत्रत्य-
विधानसभायाः निर्वाचनार्थम् इदानीं यावत् पञ्च-नवत्यधिकाः शतं
प्रत्याशिनः स्वीय-नामांकन-पत्राणि प्रपूरितवन्तः सन्ति। तत्र राज्ये उक्त-
निर्वाचनार्थ मत-दानानि आगामि-मासस्य नवमे दिनांके एकस्मिन्नेव चरणे

निर्धारितानि सन्ति।

पर्यटन-पर्व

देशे पर्यटनोद्योगस्य प्रोत्साहनार्थं पर्यटन-मन्त्रालय-द्वारा विगतेभ्यः
एक-विंशति-दिवसेभ्यः समायोज्यमानस्य राष्ट्र-व्यापि-पर्यटन-पर्वणः दिवस-
त्रयात्मकः ओपसंहारिकः समारोहः अद्य-प्रभृति नव-दिल्ल्यां समारभ्यते।
गृहमन्त्री राजनाथ-सिंहः एतस्य समारोहस्य औद्घाटनिके सत्रे
मुख्यातिथित्वं भजते। औपसंहारिकं सत्रं च वित्तमन्त्रिणा अरुण-जटलिना
स्वीयोपस्थित्या समलंकरिष्यते।
सीतारमणः-फिलीपाइन्स

प्रतिरक्षा-मन्त्री निर्मला-सीतारमणः दक्षिणःपूर्वशिया-देशीय-प्रतिरक्षा-

 

मन्त्रिणां सम्मेलने संनिधातुम्‌ अद्य फिलीपाइन्स-देशं प्रति प्रतिष्ठते।
प्रतिरक्षा-मन्त्रि-पदारोहणाऽनन्तरं सीता-रमण-वर्यायाः सेयं प्रथमा वैदेशिक-
यात्रा विद्यते। आसियान-सदस्य-देशेषु परस्परं प्रतिरक्षा-

सहयोगस्याभिवर्धनार्थ तत्र मन्त्रणोप-वेशने सविस्तरं चर्चा विधेयाऽस्ति।

स्वराजः-बांग्लादेशः

विदेश-मन्त्री सुषमा-स्वराजः भारत-बांग्लादेशयोर्मध्ये द्वि-पाक्षिकान्
सहयोग-सम्बन्धान् विवर्धयितुं संभावितानां समुपायानां विषये चर्चार्थ गत-
सायं ढाकायां तत्रत्य-प्रधानमन्त्रिणं शेख-हसीनां साक्षात्कृतवती। अधिगत-
वृत्ताऽनुसारि नेतृ-द्वय-मध्ये प्रवृत्तासु चर्चासु रोहिग्या-शरणार्थि-प्रकरणम्‌
अपि समक्षमायातम्‌। श्रीमती स्वराः देश द्वयस्य संयुक्त-परामरशद-समितेः

वाषिकोपवेशने भागमादातुं सम्प्रति तद्देशं प्रति प्रयाता विद्यते।

बैडमिण्टन्‌

डेनमार्क-मुक्त-बैडमिण्टन्-स्पर्धासु पुरुषैकल-वर्गीया क्रीडा-शृंखलाया
भारतस्य ख्यात-क्रीडकेन किदाम्बी-श्रीकान्तेन विजिता। गत-रात्रौ डेनमार्क-
देशस्य सुख्यातायाम् ओडेन्स-नगर्या समायोजिते शृंखलायाः अन्त्य-चक्रे
श्रीकान्तः दक्षिण-कोरिया-देशीयं ली-हयूनं महद्भिरन्तरालैः पराजितवान्।
प्रधानमन्त्रिणा श्रीनरेन्द्र-मोदिना एतद्-विजयावसरे श्रीकान्तं ट्वीट-सन्देश-

द्वारा वर्धापयता सः देश-गौरवत्वेन वर्णितः।
एशियाचषकः

अपरतो एशिया-चषकीय-हॉकी-स्पर्धा-शृंखला भारतेन स्वायत्ती-कृता।
गत-दिवसे ढाका-नगर्यामायोजिते शृंखलायाः निर्णायके द्वन्द्वे भारतीय-
वृन्देन मलयेशिया-दलम् एकं विरुध्य द्वाभ्यामंकाभ्यां पराजितम्।
प्रधानमन्त्रिणा श्रीनरेन्द्र-मोदिना एतस्याः एशिया-चषकीय-हॉकी-क्रीडा-

शृंखलायाः विजयम् उपलक्ष्य भारतीय-क्रीडक-दलं भूरिशः अभिनन्दितम्।

।। इति वार्ताः ।।
