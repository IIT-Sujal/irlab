संस्कृतवार्ताः
(प्रातः)
दिनांकः -24/10/2017

प्रातः- 06.55

मुख्य-वार्ताः

 कश्मीर-विषये सम्भाषणानुष्ठानार्थं गुप्तचर-विभागीय-पूर्व-निदेशकस्य दिनेश्वर-
शर्मणो नियुक्ति-विषयकः केन्द्र-शासकीयो निर्णयः सकलैरपि राजनैतिक-दलैः
स्वागती-कृतः।

 हिमाचल-प्रदेशे भावि-विधानसभा-निर्वाचनार्थं विभिन्नैः प्रत्याशिभिः
गतदिवसपर्यन्तं प्रपूरितानि पादोन-पश्चशत-प्रायाणि नामांकन-पत्राणि अद्य
परीक्ष्यन्ते।

अमेरिकीयो विदेशमन्त्री रेक्स्‌ उल्ल्यू.टिलर्सन्‌ अद्य त्रि-दिवसीय-भारत-यात्रायां
नवदिल्लीं संप्राप्नोति ।

राजनाथः-जम्मू-कश्मीरः

कश्मीर-विषये सम्भाषणानुष्टानार्थं गुप्तचर-विभागीय-पूर्व-निदेशकस्य दिनेश्वर-
शर्मणो नियुक्ति-विषयकः केन्द्र-शासकीयो निर्णयः सकलैरपि राजनैतिक-दलैः स्वागती-
कृतोऽस्ति। जम्मू-कश्मीरस्य मुख्यमन्त्री मेहवूबा मुफ्ती अवदत्‌ यत्तत्र अग्र-सरणार्थं सम्भाषणं
सर्वथा आवश्यकम्‌, एकलो मार्गश्च विद्यते। गतसायं नवदिल्ल्यां सन्दर्भेऽस्मिन्‌ वार्ताहरान्‌
विज्ञापयता गृहमन्त्रिणा राजनाथ-सिंहेन प्रोक्तं यत् प्रशासनं काश्मीर-समस्यायाः
समाधानार्थं स्थिर-संवादम् अभिवाञ्छति।

हिमाचल-प्रदेशे भावि-विधानसभा-निर्वाचनार्थं विभिन्नैः प्रत्याशिभिः गतदिवस-
पर्यन्तं प्रपूरितानि षट्-सप्तत्यधिक-चतुश्शतं नामांकन-पत्राणि अद्य परीक्षिष्यन्ते। ह्यः अन्तिमे
दिवसे पादोन-त्रिशतं नामांकन-पत्राणि प्राप्तानि। अत्रेदं ध्यानास्पदं वर्तते यद् अष्ट-षष्टि-
सदस्यात्मिकायाः हिमाचल-प्रदेश-विधानसभायाः निर्वाचनार्थं मतदानानि आगामि-मासस्य
नवमे दिनांके निर्धारितानि विद्यन्ते।

शीर्षन्यायालयः-निर्वाचनायोगः-दलानि

शीर्ष-न्यायालयेन निर्वाचनायोगो निर्दिष्टः यदसौ निर्वाचन-क्रमे अवैध-धनानां प्रबलं
दुष्प्रयोगमवरोद्धुं राजनैतिक-दलानां सूचनाधिकाराधिनियमस्य परिधौ आनयनार्थं कञ्चन
विशिष्ट-प्रस्तावं परीक्षेत। सन्दर्भेऽस्मिन् न्यायखण्ड- पीठेन प्रस्तावोपस्थापकः दिल्ली-
भाजपा-प्रवक्ता अधिवक्ता च अश्विनी उपाध्यायः प्रथमं निर्वाचनायोगस्य समक्षं स्वीय-
प्रस्तावम्‌ उप-स्थापयितुम्‌ आदिष्टः

टिलर्सन्‌-भारतम्‌

अमरिकीयो विदेश-मन्त्री रेक्स्‌ उब्ल्यू.टिलर्सन्‌ अवदत्‌ यद्‌ भारतेन सार्धम्‌
अमेरिकायाः महत् वाधायि-रणनैतिक-सम्बन्धो न खलु दक्षिणैशिया-पर्यन्तमेव
परिसीमितोऽस्ति। गतदिवसे स्वीय-आकस्मिक-यात्रायाम्‌ अफगानिस्तान संप्राप्तः टिलर्सन्‌
अवादीत्‌ यत्‌ टरम्प-प्रशासनं शान्ति-स्थैर्य-युतस्य अफगानिस्तानस्य विनिमणि भारतं नितरां
महत्त्वपूर्णा गुणात्मिकां च भूमिकां निर्वोदुमर्हति। टिलर्सन्‌ पाकिस्तानस्य यात्रानन्तरम्‌ अद्य
त्रि-दिवसीय-भारत-यात्रायां नवदिल्लीं संप्राप्नुवानो विद्यते।

केन्द्रीयाऽन्वीक्षणाऽभिकरणेन   भ्रष्टाचार-निरोधि-अधिनियमस्यान्तर्गतं रेल्-
मन्त्रालयाधीनस्य भारतीय-समर्पित-भारवहन-वीथी-निगमस्य कार्मिकान्‌ विरुध्य प्राथमिकी
पञ्जीकारिता । एषु कार्मिकेषु प्रलोभन-वशाद्‌ निञ्न-स्तरीय-प्रस्तर-खण्डापूर्तये अनुमति-
प्रदानस्य आरोपो विद्यते। एषाम् अनेन भ्रष्टाचारेण नैक-कोरि-रूप्यकाणां राजस्व-हानिः
संजाता सूच्यते।

                                                                       इति वार्ताः
