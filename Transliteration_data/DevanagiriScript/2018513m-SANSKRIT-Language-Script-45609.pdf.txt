संस्कृत-वार्ताः
दिनांक: 13-05-2018
प्रातः 06:55

संस्कृत-वार्ताः
इयम् आकाशवाणी
सम्प्रति वार्ताः श्रूयन्ताम्

प्रवाचकः - परमानन्द-झाः

मुख्यवार्ताः

 कर्णाटकेषु नूतन-विधानसभाया: निर्वाचनार्थ गतदिवसे सप्ततिः प्रतिशतं
मतदानानि सूच्यन्ते।

* प्रधानमन्त्री श्रीनरेन्द्रमोदी सद्यो-निष्पादितां स्वीयां नेपाल-यात्राम्‌
ऐतिहासिकत्वेन वर्णितवान्।

 गृहमन्त्री राजनाथ-सिंहो ब्रूते यन्माओवादिन: दीन-जनानां प्रबलतमा: शत्रवः:
सन्ति।

० अपि च,

 एशिया-चैम्पियन्स-चषकीय-महिला-हाकी-स्पर्धा-शृंखलायाम् अद्य औद्घाटनिके
द्वन्द्वे भारतं जापान-दलं संमुखीकुरुते।

कर्णाटका:-मतदानम्‌

कर्णाटकेषु नूतन-विधानसभाया: निर्वाचनार्थ गतदिवसे सप्ततिः प्रतिशतं
मतदानानि संजातानि सूच्यन्ते। निर्वाचनोपायुक्तः उमेश-सिन्हा गतसायं वार्ताहरान्‌
व्यज्ञापयत् यन्मतदानानां प्रतिशतता निर्णायक-आकलन-प्राप्तेः अनन्तरं भूयोऽपि
प्रवर्धितुमहति।

अत्रेदं ज्ञातव्यमस्ति यद्‌ गतदिने सम्पन्नेषु मतदानेषु राज्य-
विधानसभायाः चतुविंशत्यधिक-द्विशतासनेषु मध्ये द्वाविंशत्यधिक-द्विशतासनानि
एव मतदानं समुखीकृतवन्ति। जयानगरे भाजपाभ्यर्थिनो मृत्युकारणात्‌,
राजराजेश्वरीनगरे च नैकासा नैर्वाचनिक-विसंगतीना प्राप्तिकारणाच्च मतदानं
निरस्तम्‌ |

अत्रान्तरे, निर्वाचनायोगेन राज्यस्य हेब्बल-क्षेत्रस्थे लोट्टेगोल्ला हल्ली-
मतदान-केन्द्रे विसगतेः वृत्तं प्राप्य पुनर्मतमादिष्टम्।
राज्ये मतगणना परश्वो मंगलवासरे भविष्यति।

प्रधानमन्त्री - नेपाल:

प्रधानमन्त्री श्रीनरेन्द्र-मोदी सद्यो-निष्पादिता स्वीया नेपाल-यात्राम्‌
एतिहासिकत्वेन वर्णितवान्‌। सद्यः प्रसारिते स्वीये ट्वीट्‌-सन्देशे श्रीमोदी अवादीत्‌
यन्नेपालीय-जनतया सार्धं सम्मेलनं तस्य कृते महत् सौभाग्यम् अवर्तत्। तत्रत्य-
प्रधानमन्त्रिणा के.पी.शर्म-ओलिना सार्ध संवृत्तं सम्भाषणं श्रीमोदिना सर्वथा
रचनात्मकमुपवर्णितम्‌। सः अवदत् यत्तस्य सद्यस्तन्या यात्रया भारत-नेपालयोः
सम्बन्धेषु काचिन्नूतनोर्जा समुद्भाविता।



गृहमन्त्री राजनाथ-सिंहो ब्रूते यन्माओवादिनः दीन-जनानां प्रबलतमा; शत्रवः
सन्ति, यतः त एव तत्रत्यान् जनजातीयान् गुणात्मक-जीवनेभ्यो वञ्चयन्तः, तेषां
विकास-मार्गान् अवरुन्धन्ति। छत्तीसगढ-राज्यस्य दान्तेवाडा-क्षेत्रे ह्यो
जनसभामेकामुद्बोधयन् श्रीसिंहः अवदत् यत् तत्रत्येन प्रशासनेन राज्यस्याभ्युन्नतये
श्लाघ्य-प्रयासाः समाचरिताः। ततः पूर्व, गृहमन्त्रिणा प्रदेश-मुख्यमन्त्रिणो रमण-
सिंहस्य विशिष्ट-प्रकल्पनायाः विकासयात्रायाः प्रस्थापनं ध्वज-प्रदर्शन-
पुरस्सरमनुष्ठितम्‌।

अमेरिका-उत्तरकोरिया

अमेरिकीयो राष्ट्रपति: -ट्रम्प: उत्तर-कोरियाया: राष्ट्रपतिं किम-जॉग-उनं
साधुवादैः सभाजयन्‌ अवदत्‌ यत्तयौर्दवयौर्मध्ये भावि-सम्भाषणोप-वेशनात्‌ पूर्वं किम्‌-
जॉग-उनेन स्वीय-परमाणु-विस्तार-कार्यक्रमस्य परित्याग-विषये गृहीतो निर्णयो
नितरामभिनन्दनीयोऽस्ति।

हॉकी

दक्षिण-कारियायाः गाई-नगर्याम्‌ अद्य-प्रभृति समायोज्यमानायाम्‌
पञ्चम्याम्‌ एशिया-चैम्पियन्स-चषकीय-महिला-हांकी-स्पर्धा-शृंखलायाम् अद्य
औद्घाटनिके द्वन्द्वे पूर्व-विजेतृ भारतं शक्तिशालि जापान-दलं संमुखीकुरुते।
शृंखलायामेतस्यां दल-द्वयमेनद् व्यतिरिच्य चीन-कोरिया-मलयेशिया-दलानि
भागमावहन्ति।
