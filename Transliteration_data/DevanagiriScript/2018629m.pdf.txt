

दिनांक: 29-06-2018
प्रात: 06:55
प्रवाचिकाऽनुवादिकाच - साधना-शर्मा

आशुलिपिकः - हरीश-भण्डारी

इयम्‌ आकाशवाणी
सम्प्रति वार्ताः श्रूयन्ताम्
प्रवाचिका - साधना-शर्मा
मुख्य-वार्तः

अद्य प्रधानमन्त्री नरेन्द्र-मोदी नवदिल्ल्यां अखिल-भारतीय-आयुर्विज्ञान
चिकित्सा-संस्थाने राष्ट्रिय वृद्धावस्था-केन्द्रस्य शिलान्यासं करिष्यति। अपि
च स्वनिवासे इक्षुदण्डस्य सार्धैकशत कृषकाणां शिष्टमण्डलेन वार्ता
व्याहरिष्यति।

 केन्द्रिय-ग्रामीण-विकास-मन्त्री नरेन्द्र-सिंह तोमर: अवदत् यत् प्राशासनिक-
योजना समयबद्धरीत्या प्रवर्तयेत्‌।

 केन्द्रीय-मन्त्री नितिन-गडकरी अवदत्‌ यत्‌ राजमार्गक्षेत्रं भारतीय-
अधिकोषपतिभ्यः बहूनां अवसराणां उपलब्धि कारयति।

प्रधानमन्त्री-एम्स

प्रधानमन्त्री नरेन्द्रमोदी अद्य नवदिल्ल्यां अखिल-भारतीय-आयुर्विज्ञान
चिकित्सा-संस्थाने राष्ट्रिय वृद्धावस्था-केन्द्रस्य शिलान्यासं करिष्यति। केन्द्रमिदम्
वरिष्ठान्‌ नागरिकान्‌ विशिष्ट-चिकित्सा-सौविध्यं प्रदास्यति। अस्मिन्‌ द्विशत शैय्याः
भवितारः। एकस्य प्राशासनिक-विज्ञप्त्यां विज्ञापितं यत् प्रधानमन्त्री सफदरजंग-
अस्पताले पञ्चपञ्चाशदधिकपञ्चशतशैय्यानां विशिष्ट-चिकित्सा-सुविधानां उद्घाटनं
करिष्यति।

प्रधानमन्त्री-कृषकः

प्रधानमन्त्री नरेन्द्र मोदी स्वनिवासे इक्षुदण्डस्य सार्धैकशतकृषकाणां
शिष्टमण्डलेन वार्ता व्याहरिष्यति। प्राशसनिक विज्ञप्त्यां उल्लिखितं यत्
शिष्टमण्डले उत्तर-प्रदेशस्य, उत्तराखण्डस्य, पञ्जाबस्य, महाराष्ट्रस्य, कर्णाटकस्य च
कृषकाः सम्मिलिताः सन्ति। कृषकैः सह वार्तायां इक्षुदण्डक्षेत्राय प्राशासनिक-
हस्तक्षेपानामुपरि कार्ये चर्चाः भविष्यन्ति।

केन्द्रिय-ग्रामीण-विकास-मन्त्री नरेन्द्र-सिंह तोमरः अवदत् यत् प्राशासनिक-
योजना समयबद्धरीत्या प्रवर्तयेत्। तोमरः अद्य नवदिल्ल्यां दिशा पहल इत्यवसरे
सांसदैः वरिष्ठ-अधिकारिभिश्च सह व्यापक-विचारं कुर्वन् आसीत्। ग्रामीण-विकास-
मन्त्रापयस्य सूचनानुसारेण दिशा सप्ताहः अस्मिन् भागे पञ्चविंशति दिनाङकं यावत्
आमान्यते स्म।

आयुष-आयुर्वेद-औषधिः

आयुष-मन्त्रालयस्य सचिव वैद्यः राजेश-कोटेचा न्यगदत् यत् तस्य विभागः
संस्कृत-छात्रेभ्यः आयुर्वेदःऔषधिं पृथक् विषयरूपेण आनेतुं सज्जीकरोति। अनेन
औषधीनां आयुर्वेदस्य च कार्याणां कृते संस्कृतभाषायां बहुवर्षपूर्व परिज्ञातुं सहयोगः
भविष्यति। यैः छात्रैः द्वादशकक्षायां संस्कृतेन उत्तीर्णाः तैः छात्रैः आयुर्वेदः
विषयरूपेण पाठयितुं शक्ष्यते।

श्रीकोटेचा विगतदिवसे लेहक्षेत्रे सोवा-रिग्पा-क्रायक्रमस्य एकदिवसीय-
कार्यशालायां भागं गृहीतवान्।

गडकरी-अधिकोषपतय:
केन्द्रीय-मन्त्री नितिन-गडकरी अवदत्‌ यत्‌ राजमार्म क्षेत्रं भारतीय-
अधिकोषपतिभ्यः बहूनां अवसराणां उपलब्धि कारयति। तैः एषां अवसराणां दोहनं
कुर्यात्। परिवहन-राजमार्गमन्त्री अद्य मुम्बय्यां देशस्य शीर्षस्थ-अधिकोषपतिभिः
सह मेलनं करिष्यति।

नीति-आयोग
नीति-आयोगः अद्य नवदिल्ल्यां महत्वाकांक्षि-जनपद-कार्यक्रमस्य प्रथमं
विकास-क्रमं प्रसारयिष्यति। विकासक्रमस्य निर्धारणं अस्य वर्षस्य एकत्रिंशत्
मार्चतः एकत्रिंशत् मई मासपर्यन्तं जनपदैः प्रगतेः निर्धारणेन भविष्यति।
