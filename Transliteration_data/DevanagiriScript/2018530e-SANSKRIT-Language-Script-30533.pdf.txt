|
संस्कृतवार्ताः
30-05-2018
सायं - 06:10
मुख्य-वार्ताः
 भारत-इंडोनेशिया देशौ हिन्द-प्रशान्त क्षेत्रे सुरक्षा-विकासं च सुनिश्चेतुं समग्र-सामरिक-
सहयोग-स्तरे कार्याचरणाय सहमतौ जातौ।

 उभौ देशौ पञ्च-विंशत्युत्तर-द्वि-सहस्रतम वर्षपर्यन्तं व्यापारं विवर्ध्य पञ्चाशदर्बुद्-डलर
मित कर्तुं सहमतौ।

राष्ट्रपतिना रामनाथकोविदेन राष्ट्यि-रक्षा-अकादम्याः दीक्षान्त-समारोहे देशे शान्ति-
सौहार्दाय च सैन्य-दल-भूमिका प्रशंसिता।

प्रधानमन्त्री

भारत-इंडोनेशिया देशौ हिन्द-प्रशांत क्षेत्रे सुरक्षा-विकास-सुनिश्चितुं स्वीय-सम्बन्धाः सम्वर्ध्य
'समग्र-सामारिक-सहयोग” स्तरीय कार्याय सहमतौ। उभौ देशौ प्रतिरक्षा-सामुद्रिक-सुरक्षा-प्रविधि-
विज्ञान-औषध-अन्येषु च क्षेत्रेषु सम्बन्धान् सुद्ढीकर्तु सहमतौ जातौ। शिष्टमण्डल-स्तरीय-
वार्तानन्तरं एकस्मिन् संयुक्त-वक्तव्ये प्रधानमन्त्री नरेन्द्रमोदी-इंडोनेशिया राष्ट्रपति जोको विडोडो-
वर्ययोः पञ्चविंशत्युत्तर-द्वि-सहस्रतम-वर्ष यावत् देशयोः मध्ये व्यापाराय विवर्धयितुं पञ्चाशदर्बुद्-
डोलर मिताय विवर्धने सहमतौ जातौ। अत्रान्तरे द्वे सन्धिषत्रे-सप्त-सन्धि-ज्ञापनानि च
सत्यापितानि। एतेषु प्रतिरक्षा-अन्तरिक्ष-क्षमता-निर्माण-सदृश-विभिन्नानि क्षेत्राणि सन्ति।
संयुक्तव्यक्तव्ये श्रीमोदिना-भणितं यत् भारतदेशः हिन्दप्रशांत-क्षेत्रे सर्वेषां सुरक्षायै सागर' नामकः
कार्यक्रम: प्रस्तूयते। प्रधानमन्त्रिणा देशयोः सहस्राब्दयाः अधिकाः दृढ सम्बन्धाः, अग्रेसर्तुं समीहा
अपि विज्ञापिता। आतंकवादमपि उत्पाटयितुं संभूय-कार्याचरणं समाहूतम्। आगामि अगस्त मासे
सम्पत्स्यमाणायै एशिया-कीडायै आयोजक-देशत्वेनापि प्रधानमन्त्रिणा शुभकामनाः प्रदत्ताः।
इंडोनेशिया राष्ट्रपतिना भारतीय-उद्योगपतयः आधारभूत-संरचना-सामुद्रिक-जलपोत-स्थात्र
विमानपत्तन-ओषध-निर्माण-सइशेषु क्षेत्रेषु निवेशः अपि अध्यर्थिताः। प्रधानमन्त्री नरेन्द्रमोदी
दक्षिण-पूर्व-एशियायाः इंडोनेशिया-मलेशिया-सिंगापुर त्रयाणां देशानां यात्रायाः प्रथम-चरणे ह्यः
जकार्ता सम्प्राप्तवान्।

बैंकम्‌

सार्वजनिक-क्षेत्रस्य बैंक-कर्मचारिणः वेतन-वृद्धये द्वि-दिवसीय कार्यावरोधने वर्तन्ते। एतेन
बैंक-सेवाः प्रभाविताः सन्ति। आईसीआईसीआई, एचडीएफसी, एक्सिस सदृश बैंकेषु कार्य सामान्यं
वर्तते।

सीबीआई

केन्द्रीय अन्वेषण अभिकरणेन अद्य राष्ट्रिय राजधान्याः लोक-निर्माण-विभाग-द्वारा
प्रचाराभिकरणस्य कथित-अनियमितता-प्रकरणे दिल्ल्याः मन्त्रिणं सत्येन्द्र जैनं -लोक निर्माण -
विभाग - प्रमुखम् अभियन्तारं एस.के.श्रीवास्तावं अन्यान् च विरूद्धय प्रकरणमेकं पञ्जीकारितम्।
तान् विरूद्धय पूर्वमेव धन-शोधन-सम्बद्ध प्रकरणं प्रचलति।

राष्ट्रपतिः

राष्ट्रपतिना रामनाथ कोविंदेन देशे शान्ति-सौहार्दं  स्थापयितुं एनडीए इति राष्ट्रिय-रक्षा-
अकादम्याः दल भूरि-प्रशंसितम्। पुणे नगरे राष्ट्रिय-रक्षा-अकादम्याः चतुस्तित्रंशदुतर-शते वर्गस्य
दीक्षान्त-पदयात्रायाः धन्यवाद-ज्ञापनान्तरं स्वीयोद्बोधने राष्ट्रपतिना प्रोक्तं यत् एते यूनः
आधुनिके युगे आदर्शभूताः विराजन्ते। अक्षत-राजायै च राष्ट्रपतिना सर्वश्रेष्ठ-कैडेट-रुपेण स्वर्ण-
पदकमपि प्रदत्तम्।

अवसरेऽस्मिन् नौ सैन्य प्रमुखः एडमिरल सुनील लाम्बा, थल सेनायाः दक्षिण-कमान
प्रमुखः ले. जनरल बी.आर-सोनी-एनडीए कमाण्डेट एयरमार्शल आई.पी. विपिनः उपस्थिताः
आसन्‌।

राष्ट्रपति: रमाबाई अम्बेडकरः

राष्ट्रपतिः रामनाथ कोविंद: प्रोक्तवान् यत्  बाबासाहेब-अम्बेडकरस्य प्रथमा भार्या
रमाबाई-अम्बेडकरः प्रत्येकस्मै भारतीय-महिलायै प्रेरणास्पदा वर्तते। राष्ट्रपतिः अद्य पुणे नगरे
मातो श्रीरमाबाई-अम्बेडकरस्य प्रतिमा-अनावरण-समारोहे अभिभाषते स्म। अवसरेऽस्मिन् मानव
संसाधन-विकास मन्त्री प्रकाश जावडेकर: सामाजिक-न्यायिक-राज्यमन्त्री रामदास अठावलेऽपि
उपस्थितौ आस्ताम्।

चिदम्बरम्‌

पूर्व केन्द्रीय मन्त्री पी. चिदम्बरम्‌ एयरसेल-मैकिसस-धनशोधन-प्रकरणे निग्रहणम्‌
अपाकरणाय दिल्ल्याः न्यायालये अग्रिम-प्रत्याभूति - याचिका पञ्जीकारिता। विशेष-न्यायाधीशेन
ओ.पी.सैनी वर्येण आगामि पञ्चतारिकां असौ प्रवर्तन-निदेशालये उपस्थातुं निर्दिष्टः।

कर्णाटक-वृष्टि

कर्णाटक-राज्ये ह्यः प्रभृति सञ्जाता वृष्टेः नव-वर्षीयां बालिकां समेत्य त्रयः जना: मृताः।
दक्षिण कन्नड्-उपायुक्तेन शशिकांत-सेंथिलेन मृतकेभ्यःपरिवारेभ्यः प्रत्येकस्मै पञ्च-पञ्च लक्ष-
रुप्यक-अनुग्रह-राशेः उद्घोषणा विहिता। तमिलनाडो: विलुप्तयोः धीवरयोः अन्वीक्षणाय अभियानं
प्रवर्त्यते। मेंगलुरू-नगरे हयः चतुस्त्रिशदुत्तर-चतुश्शत-मि.ली. वृष्टिः आकलिता। मुख्यमन्त्रिणा
एच.डी. कुमारस्वामिना स्थिति-समीक्षणमपि कृतमस्ति। राष्ट्रिय-आपद्-मोचन-बलस्य दला नितत्र
सम्प्राप्तानि सन्ति।

                                                                       || इति वार्ताः ।।
