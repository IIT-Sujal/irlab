दिनांकः 27-04-2018
प्रात: 06:55

प्रवाचको5नुवादकश्च - पुरुषोत्तमशर्मा
आशुलिपिकः - साक़िबः
इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - पुरुषोत्तमशर्मा

मुख्य-वार्ताः

 प्रधानमन्त्री नरेन्द्रमोदी चीनराष्ट्रपतिः शी-जिनपिंगश्च चीनस्य वुहाननगरे अनौपचारिकोपवेशने सम्भाषणं करिष्यतः।

 आयकरविभागेनोक्तं यत्‌ विगतदिनेषु देशस्य कतिपयभागेषु रोक्कधनाभावः कतिपय संविदाकराणां कारणेनाभवत्‌।

 अपिच


 केन्द्रीय सामाजिकन्यायाधिकारिकतामन्त्री थावरचन्दगहलोतः प्रावोचत्‌ यत् केन्द्रम्
अनुसूचितजात्यनुसूचितजनजात्यधिनियमविषये विरोधे सति उच्चतम-न्यायालस्य निर्णयानन्तरम् अध्यादेशं प्रख्यापयिष्यति।

प्रधानमन्त्रिण: चीन यात्रा

प्रधानमन्त्री नरेन्द्रमोदी अद्य चीनस्य वुहाननगरे तत्रत्येन राष्ट्रपतिना शी-जिनपिंगेन सह अनौपचारकोपवेशनं करिष्यति। गतरात्रौ
वुहानविमानपत्तने प्रधानमंत्रिणः नरेन्द्रमोदिनः भव्यं स्वागतम् आचरितम्। वृहन्मात्रायां भारतीयजनैः औत्सुक्येन श्रीमोदिनः स्वागतसपर्या
विहिता, अत्रावसरे तत्र अध्ययनरताः भारतीयविद्यार्थिनः अपि उपस्थिताः अभवन्। उभयपक्षीयाधिकारिभिः प्रोक्तं यत् नेतृद्वयस्य मिथः
एकान्ते सम्भाषणाधिक्यं भविष्यति। यस्मिन्‌ वैश्विक-दक्षेत्रीय-द्विपक्षीय विषयेषु च चर्चा सम्भाव्यते।

कर्नाटक आयकरविभागः
कर्नाटके आयकरविभागेन प्रोक्तं यत् देशस्य कतिपयभागेषु विगतदिनेषु रोक्काभावस्य कारणं केचन संविदाकाराः वर्तन्ते। यैः
धनपत्राणि गोपितानि आसन्। बैंगलुरुनगरे आयकरविभागीयविज्ञप्तौ स्पष्टीकृतं यत् राज्यस्य कतिपयभागेषु आयकरविभागीयसहसान्वेषणे

तथ्यमिदं सम्मुखमायातम्।

जम्मूकश्मीरे गोलिकावर्षणम्‌

जम्मूकश्मीरस्य कुपवाडाजनपदे नियन्त्रणरेखासम्पृक्ते जुमागंदक्षेत्रे सैन्यबलानाम् आतंकवादिभिः सह संघर्षः प्रवर्तते।
सुरक्षासूत्रैः आकाशवाणी संसूचिता यत् पारेसीम्नः अवैधप्रवेशः सुरक्षाबलैः विफलीकृतः। ततः परं पक्षद्रयस्य मिथः गोलिकावर्षणं
प्रचलति। इदानीं यावत् कापि हानिः नैव सूचिता, विस्तृतविवरणं प्रतिक्षते।

गहलोतः आरक्षणम्

सामाजिकन्यायाधिकारितामंत्री थावरचन्दगहलोतः प्रावोचत् यत् यदि अनुसूचितजात्यनुसूचितजन-जात्याधिनियमविषये
केन्द्रस्य पुनर्विचारयाचिकायाम् उच्चतमन्यायालयस्य निर्णयः प्रशासनस्य पक्षे नैव आगमिष्यति चेत् प्रशासनं विषयेस्मिन् अध्यादेशं
प्रख्यापयिष्यति। असौ गतदिने -भीमराव-अम्बेडकर-जयन्त्योपल्क्ष्ये समायोजिते कार्यक्रमे संभाषते स्म। तेनोक्तं यत्‌ आरक्षण-
समापनस्य प्रशासनस्य कोऽपि विचारः नैवास्ति।

गृहमन्त्री क्षेत्रीयपरिषदो पवेशनम्‌

गृहमन्त्री राजनाथसिंहः गतदिने गान्धीनगरे पश्चिमक्षत्रीयपरिषदः त्रयोविंशोपवेशनस्य आध्यक्षं निरबहत्‌। उपवेशने षोडश
प्रकरणेभ्यः चतुर्दश प्रकरणानि पारस्परिकसहयोगेन साहमत्येन च तत्रैव समासाधितानि। राज्यैः सह सहयोगीसंघवाद-संवर्धनविषयकं
केन्द्रस्य निर्णयं पुनः प्रस्तुवता गृहमंत्रिणा निगदितं यत् विगतवर्षत्रये पश्चिमक्षेत्रीयपरिषदः उपवेशने एकचत्वारिंशत् प्रकरणेभ्यः एकत्रिंशत्
प्रकरणानि उपवेशनावधौ एव समासाधितानि।

जम्मूकश्मीरे विद्युतीकरणम्
जम्मूकरश्मीरस्य उपमुख्यमंत्रि  -निर्मलसिंहः प्रावोचत् यत् प्रशासनं राज्यस्य प्रत्येकस्मिन् गृहे विद्युत-सौविध्यं सुलभायितुं
प्रतिबद्धमस्ति। अस्मिन् क्रमे प्रधानमंत्रिणः नरेन्द्रमोदिनः उद्घोषणानुरूपम् इदानीं यावत् द्वयोत्तरैकशतग्रामेषु विद्युत्सौविध्यं प्रापितम्‌।

मुष्टामुष्टिः

थाईलैण्डराजधान्यां बैंककनगर्याम् प्रवर्तमानायाम् एशियामहाद्वीपीयाना यूनां मुष्टामुष्टिस्पर्धायां चतस्रः
भारतीयमहिलाक्रिडिकाः निजभारवर्गे निर्णायकचक्रे प्रविष्टा। अष्टचत्वारिंशत् किलोग्रामभारवर्गे नीतू एकपञ्चाशत् किलोग्रामभारवर्गे
अनामिका चतुःषष्टिकिलोग्रामभारवर्गे मनीषा ऊनसप्तति किलोग्राम भारवर्गे च ललिता अन्तिमचक्रे प्रविष्टाः। तत्रैव दिव्यापवारः
आस्थापाहवा च कांस्यपदकाय क्रिडिष्यतः।

                                                                                             ॥ इति वार्ता: ॥
