3
> 40
दिनांकः 02-05-2018
सायं - 06:10
मुख्य-वार्ताः
* प्रधानमन्त्रिणा नरेन्द्रमोदिना भणितं यत्‌ प्रशासनं कृषकाणां समस्याः
समाधातुं प्रयासरतं वर्तते।
* केन्द्रीयमन्त्रिमण्डलेन अद्य गुवाहाटी-चेन्नई-लखनऊ-विमानपत्तनेषु
नूतन-प्रस्थनागमन-भवनानां निर्माणमनुमोदितम्।
* राष्ट्रपतिना रामनाथकोविंदेनोक्तं यत् शिक्षा-केन्द्रेषु शोध-नवाचार-
विवर्धनार्थ समर्थन-प्रदानं प्रशासनस्योत्तर दायित्वं वर्तते।

 

प्रधानमन्त्री

प्रधानमन्त्रिणा नरेन्द्रमोदिना भणितं यत्‌ प्रशासनं कृषकाणां
समस्याः समाधातुं प्रयासरतं वर्तते। श्रीमोदिना नरेन्द्रमोदी-ऐप माध्यमेन
कर्णाटके भारतीय-जनता-पार्टीति दलस्य कृषक-प्रकोष्ठस्य कार्यकर्तारः
सम्बोध्यते स्म। तेनोक्तं यत्‌ प्रशासनं कृषकाणां द्वा-विंशत्य॒त्तर-द्वि-
सहस्रतम-वर्ष यावत्‌ आयं द्विगुणी कर्तुं कृतसंकल्पं विद्यते। तेनोदीरितं
यत् सार्ध-त्रि-कोटिकृषकाः प्रधानमन्त्री शस्य-बीमा-योजनायाः लाभं
प्राप्नुवन्ति। एतेषु चतुर्दशलक्षाधिकाः कर्णाटक-वासिनः सन्ति। तेन
आरोपितं यत् कांग्रेसदलेन कृषकाणां हिताय किमपि न कृतम्।

 

 

मंत्रिमण्डलम्‌

केन्द्रीयमन्त्रिमण्डलेन अद्य गुवाहाटी-चेन्नई-लखनऊ-विमानपत्तनेषु
नूतन-प्रस्थनागमन-भवनानां निर्माणमनुमोदितम्। एतदर्थ पञ्च-सहस्र-
कोटिरूप्यकतोऽप्यधिक-राशेः व्ययो भविता।

 

सीसीईए

सीसीईए इति मन्त्रिमण्डलस्य आर्थिक-कार्य-समित्या अद्य बहुक्षेत्रीय
विकास कार्यक्रमं प्रधानमन्त्री-जन-विकास-कार्यक्रमत्वेन नामकरण-प्रस्तावः
अनुमोदितः। समित्या कृष्युन्नति-योजनापि अनुवर्तयितुमनुमोदिता।

 

 
मन्त्रिमण्डलम्‌

मन्त्रिमण्डलेन वरिष्ठ-नागरिकेभ्य: दीर्घ-सामाजिक-सुरक्षां प्रदातुं
प्रधानमन्त्री वयो-वन्दन-योजनान्तर्गतं निवेश-सीमा-द्विगुणी कर्तु निर्णीता।
एवं निवेश सीमा सार्ध-सप्त-लक्षतः पञ्चदश-लक्ष-रूप्यकात्मिका सञ्जाता।
अस्यां योजनायां निवेशः शुक्रवासरतः विंशत्युत्तर-द्वि-सहस्रतमवर्षस्य मार्च
एकत्रिंशेः यावत् शक्यः।

 

 

 

राष्ट्रपति:

राष्ट्रपतिना रामनाथकोविंदेनोक्तं यत् शिक्षा-केन्द्रेषु शोध-नवाचार-
विवर्धनार्थ समर्थन-प्रदानं प्रशासनस्योत्तरदायित्वं वर्तते। राष्ट्रपति-भवने
अद्य श्रीकोविन्देन केन्द्रीयविश्वविद्यालयानां कुलपतिनामुपवेशने विभिन्न-
विभागानां शोधकर्तृभ्यः परिदर्शक-पुरस्कार-विरणावरसरे इदं भणितम्।

 

 

उच्चतम~न्यायालयः-कसौली

उच्चतम-न्यायालेन हिमाचलप्रदेशस्य कसौली-नगरे एकस्याः
महिलाधिकारिण्याः हत्यायाः स्वतः संज्ञानं गृहीतम्‌। शीर्ष न्यायालयेन
घटनामिमालाक्ष्य चिन्ता प्रकटिता, प्रोक्तञ्च हता अधिकारिणी
न्यायालयस्य आदेशमनुपालयती स्म। पीठेनोक्तं यत् यद्येवं जनाः
हन्यन्ते, न्यायालयस्य कृते आदेश-प्रदानं दुष्करं भवेत्।

 

 

 

उन्नाव

इलाहबादोच्चन्यायालयेनाद्य केन्द्रियान्वीक्षण विभाग: निर्दिष्टः यत्
असौ उन्नाव-दुष्कर्म-प्रकरणे अन्वीक्षणम् आरोपिणः विरुद्ध्य कार्याचरणं
च विधेरनुसारं कुर्यात्। न्यायालयेन प्रकरणस्य आगामि-श्रवर्ण मे एक-
विशंत्यां निर्धारितम्। भारतीय-जनता-पार्टीति दलस्य विधायकः कुलदीप
सिंह-सेंगर: तस्य भ्राता च आरोपिषु परिगणितौ स्तः।

 

 

 

उच्चतम-न्यायालय-महाकालः

उच्चतमन्यायालेन उज्जयिन्यां महाकालेश्वर-मन्दिरे ज्योतिर्लिंगस्य
सुरक्षामालक्ष्य पूजार्चनासु कोऽपि हस्तक्षेपः निराकृत:। न्यायालयेनोक्तं यत्
प्राचीन-मन्दिरस्य धार्मिक-विधिषु हस्तक्षेपः नोचितः

 

 

 
उपन्यासकारः

मलयालम्‌-भाषायाः रोमाञ्चक-चार-उपन्यासानां सुख्यात-लेखकः

अशीति-वर्षीयः पुष्पनाथः अद्य कोट्टायम-नगरे दिवंगतः। पुष्पनाथस्य

बहूपन्‍यास: तमित्र-तेलुगु-कन्नड-समेत्य विभिन्‍न-भाषासु अनुदिता: सन्ति।
।। इति वार्ताः ।।

 

 
