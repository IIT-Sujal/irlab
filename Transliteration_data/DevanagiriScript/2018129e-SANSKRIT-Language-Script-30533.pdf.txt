दिनांकः 29-01-2018
सायं - 06:10
प्रवाचिकानुवादिका- सुषमा कमारी
आशुलिपिका - ऊषा नारगः
इयम्‌ आकाशवाणी
सम्प्रति वार्ताः श्रूयन्ताम्

प्रवाचिका - सुषमा कुमारी

मुख्यवार्ताः

. संसद: आय-व्यय-पत्रक सत्रं सदनयोः संयुक्तोपवेशने
राष्ट्रपते:अभिभाषण-पुरस्सरं प्रारब्धम्। राष्ट्रपतिना उक्तं च
यत्‌ प्रशासनं अल्पसंख्यकानां तुष्किरणं विना सशक्ति-
करणार्थं प्रतिबद्धम्‌।

० प्रधानमन्त्रिणा नरेन्द्रमोदिना राजनीतिक-दलानां त्रि-
तलाकविधेयकस्य अनुमोदनार्थं समर्थनं समाहूतमस्ति।

० अपि च,

 आर्थिक सर्वेक्षणे प्रवर्तमानवर्षाय सकल गृहयोत्पादनं
पादोनसप्त-प्रतिशतं, आगामि वर्षाय च सप्ततः सार्ध
सप्तमिता अनुमानिता |

राष्ट्रपति-अभिभाषणम्‌

राष्ट्रपति: रामनाथकोविन्दः प्रोक्तवान् यत् प्रशासनं अल्पसंख्यकानां तुष्टिकरणं
बिना तेषाम् आर्थिक-सामाजिक-शैक्षिक-दृष्ट्या च सशक्ति-करणाय संर्व-
संभवोपायान् विदधाति। संसदः केन्द्रिय-कक्षे सदनयोः संयुक्तोपवेशने
राष्ट्रपतिना इदमुदीरितम्। तेनोक्तं यत् केन्द्रं मुस्लिम-महिलानाम् अधिकाराणां
रक्षायै प्रतिबद्धं वर्तते। तेन आशाभिव्यक्ता यत् त्रि-तलाक विधेयकम् संसदा
शीघ्रमेव पारितम्‌ भविता। असौ प्राभाषत यत् प्रशासनं कृषकाणां, ग्रामाणां,
पश्च-वर्तिजनानां कृते च महत्त्वपूर्ण कार्य करोति।

संसद-स्थगनम्‌
राष्ट्रपतेः अभिभाषणानन्तरं आर्थिक सर्वेक्षणस्यो पस्थापनान्तरं च संसदः
सत्रं फरवरी प्रतिपदां यावत् स्थगितम्। आय-व्यय पत्रं गुरूवासरे प्रस्तोष्यते।

प्रधानमन्त्री

प्रधानमन्त्री नरेन्द्र मोदी राजनीतिक दलानि अध्यर्थितवान्‌ यत्‌ तैः त्रि-तलाक-
विधेयकं संसदि अनुमोदनार्थं समर्थनं प्रदद्युः। तेनोदीरितं यत् मुस्लिम-
महिलानां सशक्तिकरण आवश्यकं वर्तते, तत्र राजनीतेः अवसरो नास्ति।
श्रीमोदी संसदः आय-व्यय-पत्र-सत्रात्‌ प्राक्‌ वार्तहरैस्सह अभिभाषते स्म। तेन
भणितं यत्‌ आगामि बजट-सत्रमिद महत्त्वपूर्ण विद्यते, सर्वैः विचार-विमर्शे
भागः स्वीकर्तव्यः। लोकसभभा-राज्यसभयोः विपक्षि नेतृभिः साकमपि अद्य
प्रधानमन्त्री अमिलत्।

संसद-पुरस्काराः

संसदीय-समूहेन श्रेष्ठ सांसद-पुरस्कारार्थ पंच सांसदाः पूर्वसांसदाः च चिता:
सन्ति। एते सन्ति डा0 नज्माहेपतुल्ला, संसद् सदस्याः हुकुमदेव नारायण यादवः,
गुलामनबी आजादः, दिनेश तिवारी, भर्तृहरि महताबश्च ।

विदेश-सचिवः

वरिष्ठः राजनयिकः विजय-केशव-गोखले अद्य विदेश सचिवस्य कार्यभारं
स्वीकृतवान्। असौ इतः प्राक्‌ विदेश-मन्त्रालये आर्थिक-संबन्धानां सचिवः आसीत्‌।

आर्थिक-सर्वेक्षणम्‌
ऐषमः विकास-मितिः पादोन-सप्त प्रतिशतं भवेत्‌। आर्थिक-सर्वक्षणे पूर्वानुमितं
यत्‌ आगामि-वर्ष देशस्य सकल-गृहयोत्पादने सप्ततः सार्दृध-सप्त-प्रतिशन्मिता
वृद्धि: भविष्यति। वित्तमन्त्रिणा अरूण जेटलिना अद्य संसदि आर्थिकसर्वेक्षणं
प्रस्तुतम् । सर्वेक्षणे प्रबलं प्रतिपादितं यत् वस्तु-सेवा-करात् अर्थव्यवस्थायां तीव्रता
समायाति।

नीति-आयोग-आर्थिक-सर्वेक्षणम्‌

नीत्यायोगस्य उपाध्यक्षेण राजीव-कुमारेण प्रतिपादितं यत्‌ देशस्य सकल-
गृहयोत्पादन-वृद्धि-मिति: आगामि वर्षार्थ अष्टत: सार्ध अष्टप्रतिशतं भ्रविष्यति। तेन
भणितं यत् आर्थिक'सर्वेक्षणे वृद्धिमितिः न्यूनीकृता अस्ति।

गणतन्त्र-दिवसः

गणतन्त्र-दिवस समारोहस्य समापनमद्य नवदिल्ल्यां “विजय-चौक” स्थले “
बीटिंग रिट्रीट” पुरस्सरं भवति । स्थल-जल-वायु-सेनाभिः राज्याराक्षि केन्द्रीय-सशस्त्र
आरक्षि बलैः षडविंशतिः वाद्यसंगीतानि प्रस्तूयन्ते। समारोहं राष्ट्रपतिः उपराष्ट्रपतिः
प्रधानमन्त्री अन्ये मन्त्रिणः सेना प्रमुखाश्च अन्यैः गणमान्यजनैः सह अवलोकयन्ति।

अफगान

अफगानिस्ताने काबुल नगर्या सेन्यक्षेत्रेआत्मघातिद्वयस्य आक्रमणे एकादश-
सैनिकाः मृताः। प्रतिरक्षा-मन्त्रालयस्य वक्तव्ये उक्तं यत् आक्रमणेऽस्मिन् षोडश
सैनिकाः अपि व्रणिताः। अपरम् आक्रमण-कारिद्वयं संघर्षे निहतम्, एकश्च निगडितः
अस्ति। इस्लामिक-स्टेट-इत्यातंकि-गुल्मेन आक्रमणस्यास्य उत्तर-
दायित्वमगीकृतम्‌।

                                                               || इति वार्ताः ।।
