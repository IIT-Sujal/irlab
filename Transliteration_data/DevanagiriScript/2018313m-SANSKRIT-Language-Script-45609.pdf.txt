संस्कृतवार्ताः

दिनांक: - 13/ 03/ 2018
प्रात: - 06 : 55

प्रवाचकोऽनुवादकश्च - पुरुषोत्तम-शर्मा

आशुलिपिकः - अखलद-नजमः

इयम् आकाशवाणी
सम्प्रति वार्ताः श्रूयन्ताम्

प्रवाचकः - पुरुषोत्तम-शर्मा

मुख्यवार्ताः

 

प्रधानमन्त्री नरेन्द्रमोदी अद्य नवदिल्ल्यां तपेदिकोन्मूलनसम्मेलनम् उद्भाटयिष्यति। 

नगालैण्डराज्ये एन.डी.पी.पी. भाजपादलयोः नूतनप्रशासनस्य विधानसभासत्रम् अद्य

प्रारभते।

केरलप्रशासनेन हिन्दमहासागरे न्यूनापीडं निध्याय तटवर्तिक्षेत्रेषु संचेतना प्रसारिता।

अपि च,


० श्रीलङ्कायाम् अनुवर्तमानायां विंशतिर्विशतिः क्षेपचक्रीयत्रिकोणीय-शुङ्खलायां भारतेन

श्रीलङ्कादलं पराजितम्‌।

प्रधानमन्त्री


प्रधानमन्त्री नरेन्द्रमोदी अद्य नवदिल्ल्यां तपेदिकोन्मूलनसम्मेलनस्य उद्धाटनं करिष्यति।
सममेव तपेदिकरहित-भारताभियानस्य शुभारम्भमपि करिष्यति। तपेदिकोन्मूलनसम्मेलनं
स्वास्थमन्त्रालयेन अथ च विश्वस्वास्थ्यसङ्घटनस्य  एशियामहाद्वीपीयकार्यालयेन  संयुक्तरूपेण
आयोज्यते।

नगालैण्ड विधानसभासत्रम्

नगालैण्डराज्ये नूतनप्रशासनस्य प्रथमविधानसभासत्रम् अद्य प्रारभते। सत्रस्य प्रथमे दिने
नवनिर्वाचित-सदस्यानां शपथ-ग्रहणकार्यक्रमः भविष्यति। अद्यैव विधानसभाध्यक्षस्य
निर्वाचनमपि भविष्यति।

कार्ति-चिदम्बरमः

 

एकेन दिल्लिस्थेन न्यायालयेन आई.एन.एक्स. मीडिया प्रवञ्चनायां कार्ति-चिदम्बरमः
अस्य मासस्य चतुर्विंशतिः दिनाङ्कं यावत्‌ न्यायिक-निग्रहणे प्रेषितः। तस्य मोचन-याचिकायां
वादश्रवणं गुरुवासरे भविष्यति।

पुनर्मतदानाम्‌

विहारस्य भभुआ लोकसभासनस्य सप्तविंशतिः मतदानकेन्द्रेषु अद्य पुनर्मतदानं
भविष्यति। जनपदन्यायाधीशः राजेश्वरप्रसादसिंहः प्रावोचत्‌ यत्‌ मतदानयत्त्रेषु अनियमितता
वशात्‌ रविवासरे मतदानम्‌ न अभवत्।

मिजोरमराज्ये आयव्यय सत्रम्‌

 

मिजोरमविधानसभायाः वित्तसङ्कल्पनासत्रम्‌ अद्य प्रारप्स्यते। राज्यपालस्य
निर्भयशर्मणः अभिभाषणेन सत्रारभ्भः भविष्यति। राज्यस्य वित्तमन्त्री लालस्वता वर्यः गुरुवासरे
आयव्ययविवरणं प्रोस्तोस्यति। सत्रावशानम्‌ अस्य मासस्य ऊनत्रिंशत्‌ दिनाङ्के भविष्यति।

केरलराज्ये संचेतना

केरलप्रशासनेन हिन्द-महासगरे न्यूनापीडं निध्याय राज्यस्य तटीयक्षेत्रेषु संचेतना
प्रसारिता। प्रशासनेन अधिकारिभिः प्रोक्तं यत्‌ मत्स्यजीविनाम्‌ सुरक्षापूर्वकं प्रत्यावर्तन
सुनिश्चयेयुः। मुख्यमन्त्रिणः पिनाराई-विजयनस्य अध्यक्षतायां सञ्जाते उपवेशने निर्णयोऽयं
स्वीकृतः।

महाराष्ट्र-प्रशासनेन कृषकाणां भूरिशः अभ्यर्थना स्वीकृताः। कृषकाणां प्रतिनिधिभिः सह
उपवेशने महाराष्ट्रस्य मुख्यमन्त्री देवेन्द्र-फडणवीसः कृषकेभ्यः एतद्‌ विषयकम्‌ आश्वासनं
प्रदत्तवान्। कृषकैः आन्दोलनं परित्यक्तम्। समेऽपि कृषकाः गृहेषु प्रत्यावर्तिताः।

कोलम्बो नगरे प्रवर्तमानायां निदाहास विंशतिः-प्रतिर्विंशतिः क्षेपचक्रीय-त्रिकोणीय-
शुङ्खलायां भारतेन श्रीलङ्कावृन्दं षड्क्रीडकाणां सुरक्षा-पूर्वकं पराजितम्। त्रिपञ्चाशदुत्तरैकशतं
धावनाङ्कलक्ष्यं भारतेन सारल्येन प्राप्तम्‌। भारतस्य शार्दूलः भव्यप्रदर्शनाय क्रीडापुरुषत्वेन
प्रचितः। वर्षाकारणेन प्रभावितायां स्पर्धायां प्रतिदलेन ऊनविंशतिः-क्षेपचक्राणि क्रीडितानि।

                                                        इति वार्ताः ॥
