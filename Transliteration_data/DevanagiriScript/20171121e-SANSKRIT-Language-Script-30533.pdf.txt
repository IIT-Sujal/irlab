संस्कृतवार्ताः
दिनांक:- 21.11.2017
सायम्‌ - 06:10

मुख्यवार्ता:

अन्ताराष्ट्रिय-न्यायालये न्यायाधीशत्वेन सामेडं प्रचितः दलवीरभण्डारी
राष्टरपति-उपराष्टरपति-प्रधानमन्त्रिभिः वर्धापितः।

गुजरातविधानसभा निर्वाचनानां प्रथमचरणार्थ नामाकनस्य अद्‌यावसानदिवसः
आसीत्।

गौंहाट्याम् ए.आई.बी.ए. महिला मुष्टामुष्टि स्पर्धायाम् अद्य पंचभारतीयाः
क्रीडिकाः स्पर्धिष्यन्ते।

दलवीरभण्डारी-राष्ट्रपतिः

न्यायाधीशस्य दलवीर भण्डारी वर्यस्य अन्ताराष्ट्रिय न्यायालये पुनरपि
नियुक्तिमुपलक्ष्य राष्ट्रपतिना श्रीरामनाथकोविन्देन, प्रधानमन्त्रिणा श्रीनरेन्द्रमोदिना
च भण्डारीवर्यः भृशं वर्धापितः। प्रधानमन्त्रिणा अस्य श्रेयः विदेशमन्त्रिणे
सुषमास्वराजवर्यायै तन्मन्त्रालयीयाधिकारिणां प्रयासाय च प्रदत्तम्। अनेन भारतस्य
समर्थनार्थं संयुक्त-राष्ट्र-महासभायाः सुरक्षापरिषदश्च सदस्येभ्योऽपि आभारः
प्रकटितः। श्रीमोदिना भणितं यदेष: भारताय गौरवस्य क्षणो वर्तते।
प्राक्तनराष्ट्रपतिना मुखर्जिणापि भण्डारी वर्धापितः। अनेनोक्तं यदेतत् वस्तुतः
भारतस्य वैश्विकक्टनीतेः विजयोऽस्ति। एकस्मिन् ट्वीट् सन्देशे उपराष्ट्रपतिः
एम.वेकेया नायडुः व्यलिखत् यत् क्षणोऽयं प्रत्येकमपि भारतीयजनाय
हर्षदायकोऽस्ति।

गुजरात विधानसभा निर्वाचनम्‌

गुजरात विधानसभा निर्वाचनानां कृते अद्य भाजपादलस्य प्रदेशाध्यक्षेण जीतू
वघानीवर्येण भावनगरपश्चिमासनात् नामांकन पत्रं प्रपूरितम्। तत्रैव कांग्रेस दलस्य
वरिष्ठो नेता शक्तिसिहगोहिल: माण्डवी आसनात्-नामांकनम् अकरोत्। प्रथम
चरणस्य मतदानार्थं नामांकनपत्रप्रपूरणस्य अद्य अन्तिमो दिवसोऽवर्तत। अस्मिन्
चरणे दिसम्बरमासस्य नवमे दिनांके नवासीत्यासनेभ्यः मतदानम्‌ भविष्यति।
अत्रावसरे भाजपाध्यक्षो ब्रूते यत् कांग्रेसदलं जातीयराजनीतिं कुरूते। अनेन पृष्टं यद्
राहुलगान्धिना प्रत्त्युत्तरं प्रदेयमस्ति यत् कांग्रेसदलेन निजदशवर्षावधिक-शासन-काले
गुजराताय किमुपपादितम्?

कांग्रेस-संसत्सत्रम्

कांग्रेसदलेन अद्य अधिक्षिप्तं यत् प्रशासनं शीतकालीन संसत्सत्रायोजनं
विलम्बयति। नवदिल्ल्यां सञ्चारमाध्यमेभ्यः सारसंक्षेपं प्रस्तुवता दलस्य वरिष्ठनेत्रा
गुलामनवीआजादेन अधिक्षिप्तं यत्‌ प्रशासनं संसत्सत्रे विपक्षस्य आरोपाणां
चर्चाकरणात्‌ पलायते अतः एव शीतकालीन सत्रायोजनं विलम्बयति।

मन की बात कार्यक्रमः

प्रधानमन्त्री श्रीनरेन्द्रमोदी ऐषमो मासस्य षड्विंशे दिनांके रविवासरे
आकाशवाण्या: मन की बात कार्यक्रमे निजविचारान्‌ देशवासिनां पुरत: प्रस्तोष्यति।
संस्करणमिदं अष्टब्रिशम्‌ अस्ति। श्रीमोदिना जना: अध्यार्थिताः यत् ते निज-
सम्मर्शान्‌ नरेन्द्रमोदी एप, माय गोव फोरम, इत्यत्र सम्प्रेषयेयुः। जनाः
निजसम्मर्शान् एकम्-अष्ट-शून्यं-शून्यं-शून्यं-एकम्-एकम्-सप्त-अष्ट-शून्यं-शून्यं इति
दूरभाषे निःशुल्कमेव ध्यन्यंकनं कृत्वा प्रेषयितुमर्हिष्यन्ति। कार्यक्रमोऽयं
आकाशवाण्याः, दूरदर्शनस्य च सर्वासु आवृत्तिषु श्रुतिगम्यो भविष्यति।

मुष्टामुष्टिस्पर्धा

गौहाट्याम्‌ अद्य ए.आई.बी.-ए युवा-महिला-मुष्टामुष्टि-स्पर्धायाम्‌ अकुशिता
बोरो' इत्यनया समेताः पञ्चक्रीडिकाः स्पर्धिष्यन्ते। चतुष्षष्टि किलोग्राम भारवर्गे
असमस्य अंकुशिता तुर्कीदेशीयां 'कागला एलुकं' सम्मुखीकरिष्यति।

अन्ताराष्ट्रिय-चलचित्रमहोत्सवः
गोवायां पणजी नगरे भारतीय अन्ताराष्ट्रिय-चलचित्रमहोत्सवस्य 'पैनोरमाः
इत्यस्य उद्घाटनम् अद्य सुप्रसिद्धा अभिनेत्री श्रीदेवी व्यदधात्। भारतीय पैनोरमा
खण्डे विभिन्न भाषाणां प्रादेशिकाणां च षड्विंशतिः चलचित्राणि प्रदर्शयिष्यन्ते।
चलचित्रवर्गस्य आरम्भः विनोदकापडी विनिर्दिष्टांत् 'पीह्' इति चलचित्राद् भविष्यति।


                                                                 इति वार्ता:
