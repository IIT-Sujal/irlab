
दिनाकः 08-06-2018
सायं - 06:10
मुख्य-वार्ता:
° गृहमन्त्रिणा जम्मूकश्मीरस्य सीमवर्ति-क्षेत्राणां सुरक्षास्थितिः
समीक्षिता। विस्थापित-परिवारैश्चाप्यसौ मिलितवान्।
* प्रधानमन्त्री श्रीनरेन्द्रमोदी संघाई-सहयोग-संघटनस्य सम्मेलने
सहभागार्थ श्व: द्वि-दिवसीय-यात्रायै चीनं प्रस्थास्यति।
° उत्तरप्रदेशमुख्यमन्त्रिणा योगिनादित्यनाथेन उत्कोचप्रकरणे
प्रधानसचिवं विरुध्यान्वीक्षणादेशो दत्तः।
* वाणिज्योद्योगमन्त्री सुरेशप्रभुः प्रत्यपादयत् यत् नवीनौद्योगिक-
नीतिः शीघ्रमेव घोषयिष्यते।

 

गृहमन्त्री-जम्मूकश्मीरः

केन्द्रीय-गृहमन्त्रिणा राजनाथसिंहेन जम्मू कश्मीरस्य द्वि-दिवसीय-
यात्रावसरेऽद्य द्वितीये दिने बारामूला, कुपवाड़ा चेति जनपदयोः
सीमसंलग्न-क्षेत्राणां सुरक्षास्थितिः समीक्षिता। असौ तत्र कुपवाडायां
पारेसीम्नः सञ्जाताक्रमणेषु विस्थापित-परिवारैस्साकमपि अमिलत्‌। अनेन
परिवाराः समाश्वासिताः यत्‌ तेषां जीवनसुरक्षायै क्षेत्रे शान्ति-संधारणार्थं च
उपायाः विधास्यन्ते। गृहमन्त्रिणा समं राज्यस्य मुख्यमन्त्री महबूबा मुफ्ती,
प्रधानमन्त्री कार्यालये राज्यमन्त्री डॉक्टर जितेन्द्रसिंहोऽपि सहभूतौ
आस्ताम्‌।

 

प्रधानमन्त्री चीनयात्रा

प्रधानमन्त्री श्रीनरेन्द्रमोदी संघाई-सहयोग-संघटन-सम्मेलने भागं
भजितुं ट्वि-दिवसीय-चीन-यात्रायै श्वः सम्प्रस्थास्यति। नवदिल्ल्यां सञ्चार-
माध्यमेभ्यः सारं संक्षिपता विदेश-मन्त्रालयीय प्रवक्ता रवीशकुमारो
न्यगदत्‌ यत्‌ सम्मेलनावसरे क्षत्रीय-विषयाः चर्चिष्यन्ते। प्रवक्त्रा प्रोदितं
यत् श्रीमोदी चीनराष्ट्रपतिना शी जिनपिंग इत्यमुना समं द्वैपाक्षिकं
सम्भाषणमप्याचरिष्यति। अनेनोक्तं यत्‌ एस.सी.ओ. सम्मेलनस्योदेश्यं
सदस्यदेशानां मध्ये सौहार्दपूर्ण-सम्बन्ध-स्थापनं वर्तते। श्रीकुमारेण भणितं
यद् भारतस्य लक्ष्यं सदस्यदेशेषु परस्पर-साहाय्य-वर्धनम्, आतंकोन्मूलनम,
सम्पर्क-समेधनं च भविष्यति।

उत्तरप्रदेश-मुख्यमन्त्री

उत्तरप्रदेशस्य मुख्यमन्त्रिणा योगि-आदित्यनाथेन निज-प्रधानसचिवे
एस.पी.गोयले कथित-भ्रष्टाचारारोपाणामन्वेषणार्थं मुख्यसचिवः राजीव
कुमारः विनिर्दिष्टोऽस्ति। अस्माकं वार्ताहरो वर्णयति यत् लखनऊ नगर-
वास्तव्येन अभिषेक-गुप्ताख्येन श्रीगोयले हरदोई-जनपदे पेट्रोलपम्प इत्यस्य
स्थापनासम्बन्धे पञ्चविंशति-लक्ष-रुपयकाणि उत्कोचत्वेन याचनायाः
आरोपाः आरोपिताः आसन्‌।

 

 

राष्ट्रपति: -महानसीयवात्येन्धनवितरणं

राष्ट्रपतिना श्रीरामनाथ-कोविन्देन अद्य अगरतलाया: राजभवने
प्रधानमन्त्रि-उज्ज्वला-योजनान्तर्गतं विंशतिः लाभार्थिभ्यो
महानसीयवात्येन्धन वितरणं कृतम्। त्रिपुरायाः द्वि-दिवसीय-यात्रावसरे
राष्ट्रपतिः गोमतीजनपदस्य उदयपुरनगरं दक्षिण-त्रिपुरया समं संयोजकं त्रि-
सप्तति-किलोमीटर-मितं सुदीर्घ राष्ट्रिय-राजमार्गमपि उदघाटयत्‌      ।

 
राष्ट्रियलोकतान्त्रिकसंयुतेश्चतुर्वषपूर्तिः

केन्द्रे राष्ट्रिय-लोकतान्त्रिक-संयुतेः प्रशासनस्य कार्यकालस्य
वर्षचतुष्टयं पूर्णतां गतम्। आकाशवाण्याः समाचार-सेवा-प्रभागेण विभिन्न-
मन्त्रालयानां उपलब्धिषु 'चार साल मोदी सरकार' इति विशेषश्रृंखला-
कार्यक्रम: प्रसार्यते। अस्या: श्रृंखलाया: अन्तर्गतम् अद्य उपभोक्तृ-प्रकरण,
सार्वजनिक-खाद्य--वितरण-मन्त्रिणा रामविलास-पासवानेन समं साक्षात्कारः
प्रसारयिष्यते। अद्यतन-कार्यक्रमस्य विषयोऽस्ति, सार्वजनिक-वितरण-
प्रणाल्यां नूतनोपक्रम:। साक्षात्कारोऽयं अद्य रात्रौ सार्ध-नव-वादने एफ.एम.
गोल्ड वाहिन्यां श्रुतिगम्यो भविष्यति।

शिष्टमण्डलम्‌

खाद्य-प्रसंस्करण-उद्योग-मन्त्री हरसिमरत कौर बदलस्य नेतृत्वे एकं
शिष्टमण्डलमद्य नवदिल्ल्यां प्रधानमन्त्रिण नरेन्द्रमोदिनं सममिलत्‌।
शिष्टमण्डलेन प्रशासनस्य सेवाभोज-योजनायै प्रधानमन्त्रिणे आभार:
प्रकटित:। अस्याः योजनायाः अन्तर्गतं गुरूद्धाराणि समेत्य धर्मार्थ-संस्थासु
निःशुल्क भोजन-प्रसाद-वितरणार्थमुपयुज्यमानाय खाद्यपदार्थाय
वस्तुसेवाकरस्य प्रतिपूर्ति-व्यवस्था वर्तते। उपवेशनावसरे शिष्टमण्डलेन
ईक्षुटण्डकृषकाणां हिताय विहितोपायानां कृतेऽपि प्रधानमन्त्री धन्यवादैः
सभाजित:।

सुरेशप्रभुः

वाणिज्योद्योगमन्त्री सुरेशप्रभुः प्रावोचत् यत् प्रशासनं शीघ्रमेव
नूतननौद्योगिकनीतिम् उद्घोषयिष्यति। निज-मन्त्रालयस्य वर्षचतुष्कस्य
उपलब्धिविषये नवदिल्ल्यां पत्रकारैः साकं सम्भाषणावसरे श्रीप्रभुणा प्रोदितं
यत् नूतनौधिगिक-नीति-विषये गहन-विचार-सम्मर्शः प्रचलति। नूतनेयं
नीति: चतुर्थ-औदयोगिक-क्रान्त्यर्थ भारतं॑ सुसज्जीकरिष्यति। श्रीप्रभुणोक्तं
यत्‌ केन्द्रप्रशासनेन जनानां मध्ये व्यापारस्य विश्वासो विवर्धितोऽस्ति।
गृह-निवेशोऽपि समेधितोऽस्ति ओदयोगिकमुत्पादनमपि सततं समेधते।

पश्चिमबंगाल भूक्षरणम्

पश्चिमबंगालप्रशासनेन गंगा, पदमा चेति नदयो: तकक्षेत्रेषु भू-
क्षरणमवरोद्धुं सप्तोत्तरैक-शत-कोटि-रुप्यकाणां विनिवेशस्य निर्णयो
विहितः। भू-क्षरणमवरोद्धुं पञ्चदश-किलोमीटर-व्यापि-क्षेत्रं परिष्कृतं
विधास्यते। कार्यमिदमागामि-वर्षस्य मार्च-मास-पर्यन्तं सम्पूरयिष्यते।

मुम्बयी वर्षाः

महाराष्ट्रे ऋतुविज्ञानविभागेन पश्चिम-तटीय-क्षेत्रेषु अद्य श्वश्च
अतिवृष्टे: संचेतनायाः प्रसारणानन्तरं बृहन्मुम्बयी महानगरपालिकया
पूर्वसुरक्षोपायाः उपकल्पिताः सन्ति। बी.एम.सी. द्वारा एकस्मिन वक्तव्ये
प्रतिपादितमस्ति यत् समेषामपि वरिष्ठाधिकारिणां विभागाध्यक्षाणाञ्च
अवकाश: निरस्तीकृतोऽस्ति। राष्ट्रियापदामोचनबलं, नौसैन्यबलं,
अग्निशमनसेवादलञ्च सर्वथा सुसज्जावस्थायां स्थातुम् आदिष्टानि सन्ति।

                                                    ।। इति वार्ताः ।।

 

 

 

 
