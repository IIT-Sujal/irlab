दिनाकः 19-04-2018
साय - 06:10
मुख्यवार्ताः

* प्रधानमन्त्री नरेन्द्रमोदी लंदन-नगरे त्रिपंचाशत्‌ राष्ट्रमण्डल-देशानां
शासनाध्यक्षाणामुपवेशने भागं गृहणाति।

* उच्चतम-न्यायालयेन अद्य केन्द्रियान्वीक्षण-विभागस्य विशेष-
न्यायाधीशस्य एच-लोयायाः संदिग्ध-मृत्योः अन्वीक्षण-संबद्ध-याचिकाः
प्रत्याख्याताः।

* कर्णाटके भारतीय-जनता-पार्टीतिदलस्य प्रदेशाध्यक्ष: वी.एस.येडियुरप्पा,
विधानपरिषदि प्रतिपक्षस्य नेता च विधानसभा-निर्वाचनाय स्व-स्व
नामाकंनपत्रं प्रपूरितवन्तौ।

प्रधानमन्त्री

प्रधानमन्त्री नरेन्द्रमोदी लंदन-नगरे त्रिपंचाशत्‌ राष्ट्रमण्डल-देशानां
शासनाध्यक्षाणामुपवेशने भागं गृह्णाति। ब्रिटेन सामाज्ञी एलिजाबेथ
द्वितीयेन सम्मेलनस्य उद्घाटनं कृतम्। तया प्रबलं व्याहतं यत्‌
राष्ट्रमण्डल-सम्मेलनमिदमेतेषां देशानां जनानां विशेषतया यूनां पारस्परिक-
सहयोग-सम्पर्कं विवर्धयति। तया शुभाशिता यत् राष्ट्रमण्डलं भविष्येऽपि
विश्वे स्थैर्यार्थं कार्यमाचरिष्यति। ब्रिटेन-प्रधानमन्त्रिणा थेरेसा मे वर्येण
राष्ट्रमंडलदेश-शासनाध्यक्षाः स्वागतीकृताः। अत्रान्तरे प्रधानमन्त्री
नरेन्द्रमोदी केचनप्रमुखैः समं द्विपाक्षिकवार्तामपि विधास्यति। श्रीमोदी
गतसायं थेरेसा मे-सामाज्ञी एलिजाबेथ-द्वितीय, राजकुमार प्रिंस-चार्ल्स
इत्येतैः वार्ता कृतवान् । विविधक्षेत्रेषु भारत-ब्रिटेनदेशयोर्मध्ये दश-
सन्धिपत्राणि अपि हस्ताक्षरितानि।

उच्चतम-न्यायालयः

उच्चतम-न्यायालयेन अद्य केन्द्रियान्वीक्षण-विभागस्य विशेष-
न्यायाधीशस्य एच-लोयायाः सदिग्ध-मृत्योः अन्वीक्षण-संबद्ध-याचिकाः
प्रत्याख्याताः। प्रधानन्यायाधीशस्य दीपक-मिश्रस्य अध्यक्षतायुतेन
पीठेनोक्तं यत्‌ सन्दर्भेऽस्मिन्‌ श्रीलोयया सह उपस्थितानां न्यायाधीशानां
वक्तव्यानि संशयितुं कारणं नास्ति। न्यायालयेन प्रोक्तं यत् एताः
याचिकाः राजनीतिक-प्रतिद्वंद्विता-कारणेन पंजीकृताः। श्रीलोया चतुर्दशोत्तर-
द्वि-सहस्रतमे वर्षे एकस्मिन् भोजे हृदयाघातेन पंचत्वं गतः।

उच्चतम-न्यायालयः जलम्

उच्चतम-न्यायालयेन हरियाणा-दिल्ल्याः मुख्यसचिवौ सोमवासरे
न्यायालये समुपस्थातुम् आदिष्टौ। दिल्ल्याः आपूर्त्यर्थं पर्याप्तं जलं न
दीयते इति परिदेवनानन्तरं न्यायालयेनेदं विहितम्।

कर्णाटक-निर्वाचनम्

कर्णाटके भारतीय-जनता-पार्टीतिदलस्य प्रदेशाध्यक्ष:
वी.एस.येडियुरप्पा विधान-परिषदि प्रतिपक्षस्य नेता एस.ईश्वरप्पा, कांग्रेस-
दलस्य बी.के.शिवकुमारश्च विधानसभा-निर्वाचनाय स्व-स्व नामांकनपत्रं
प्रपूरितवन्त:। भाजपा-राष्ट्रियाध्यक्षेण अमितशाहेन बेंगलुरू-नगरे शक्ति-
केन्द्र-प्रमुखाः संबोधिताः। तत्र एकस्मिन् वार्ताहरसम्मेलने भाजपा-नेता
छत्तीसगढ्मुख्यमन्त्री रमनसिंहः उक्तवान् यत् कर्णाटके कृषकाणां स्थितिः
चिन्तनीया वर्तते।

मध्यप्रदेश:

मध्यप्रदेशः चलच्चित्राणां कृते सर्वाधिक-अनुकूल-राज्यत्वेन
उद्घोषितोऽस्ति। राष्ट्रपतिः रामनाथ-कोविन्दः मे तृतीयायां राष्ट्रिय-
चलच्चित्र-पुरस्कार-वितरण-समारोहे राज्याय एतं पुरस्कारं प्रदास्यति।

अमेरिका-भारतम्‌

अमेरिका भारतेन रक्षाक्षेत्रे सहयोगं समेधितु समुत्सुको विद्यते,
सहैव सर्वेषु अपि क्षेत्रेषु भारतस्य विकासोन्मुखसम्बन्धस्यापि समर्थनं
करोति। वक्तव्यमेतत्‌ दक्षिण-मध्य-एशियाप्रकरणानां
प्रधानोपसहायकमन्त्रिणा सुश्री एलिस-वेल्स इत्यनया वाशिंगटननगरे
पी.टी.आई. इति-वारतौभिकरणाय प्रदत्तम्।

संयुक्त राष्ट्र-सीरिया

संयुक्तराष्ट्रस्य सुरक्षा-संरक्षाविभागेनोक्तं यत् रासायनिक-आयुध-
निषेध-संघटनविशेषज्ञान् सीरिया-देशस्य दाउमा-क्षेत्रं प्रेषयितुं प्रयास:
क्रियते। एतदर्थं रूस-सीरियादेशयोः दाउमा-क्षेत्रे प्राधिकारिभि: चर्चा भवति।
मासेऽस्मिन् संदिग्ध-रासायनिक-वाति-आक्रमणे बहवो जनाः हताः।

पंचत्रिंशद्वर्षाण्यनन्तरं सउदी-अरबदेशे श्वः पुनः चलच्चित्रं
प्रदर्शयिष्यते। तदर्थं अद्य प्रवेश-पत्राणां विक्रयणं प्रारब्धम्। देशस्य उदार-
युवराजेन गतवर्षे चलच्चित्रप्रदर्शनस्य अनुमतिः प्रदत्ता आसीत्। सम्प्रति
युवराजेनैव तत्र प्रशासनं संचाल्यते।

प्रशासन-प्रदूषणम्‌

प्रशासनं प्रदूषकाणां ट्रक-बसादि-वाहनानां शनैः शनैः अपसारणार्थं
मास-दवयाभ्यन्तरे नीतिरेकाम्‌ उदृघोषयिष्यति। आकाशवाणी प्रति प्रदत्ते
साक्षात्कारे राजमार्ग-परिवहनमन्त्रालये सचिवेन युद्धवीरसिंह- मलिकेन
प्रोक्तं यत् नीतिरेषा विंशति-वर्ष-पुरातनेषु वाहनेषु विशत्युत्तर-द्वि-
सहस्रवर्ष प्रभृति प्रयोक्ष्यते।


|| इति वार्ताः ॥।
