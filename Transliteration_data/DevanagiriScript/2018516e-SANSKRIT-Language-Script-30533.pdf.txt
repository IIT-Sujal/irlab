
दिनांकः 16-05-2018
सायं - 06:10
मुख्य-वार्ता:

० कर्नाटके भारतीय-जनता पार्टी दलस्य बी.एस. येदियुरप्पा-जनता-
दल-सेक्युलर दलस्य एच.डी. कुमारस्वामी च स्व-स्व दलस्य
विधायकौ चितौ। उभौ प्रशासन-विरचनाय प्रयासरतौ वर्तेते।
राजनीतिक-गतिविधियश्च तीव्रतराः जाताः।

 ऋतुविभागेन दिल्लीं समेत्य उत्तर-भारतस्य बहुषु क्षेत्रेषु
आगामि द्वि-सप्तति-होरासु धूलित-झञ्झावातस्य संचेतनं
प्रसारितम्‌।

 अपिच,

 बांग्लादेशे शीर्ष-न्यायालयेन भ्रष्टाचार-प्रकरणे पूर्व प्रधानमन्त्रिणे
खालिदा-जियायै प्रत्याभूतिः प्रदत्ता।

कर्नाटक:

कर्णाटक-विधानसभा-निर्वाचने खण्डित-जनादेशानन्तरं प्रदेशे शासन-
विरचनाय भारतीय-जनता-पार्टी-कांग्रेस-जनता-दल सेक्युलर दलानि
गतिविधयः तीव्रतराः कृताः। प्रदेशे भाजपा-अध्यक्षः बी.एस. येदियुरप्पा-
विधायक-दलीयो नेता चितोऽअस्ति। इतः प्राक् वार्ताहरैः सम्वदन्
केन्द्रीयमन्त्री प्रकाश-जावडेकरः कांग्रेस दलं आरोपितम्। तेन भणितं यत्
भाजपा-दलं प्रदेशे बहुमतेन विजितम्‌। अथ च सन्दर्भेऽस्मिन् एच.डी.
कुमारस्वामी जनता-दल-सेक्युलर-विधायक-दलस्य नेता चितोऽस्ति। असौ
वार्ताहरान्‌ असूचयत्‌ यद्‌ काग्रेसदलेन समं मिलित्वा प्रशासन-विरचन-इति
निर्णयः न परिवर्तिष्यति।

जलवायु-विभागः

ऋतु-विभाग: संचेतनं प्रसारितं यत्‌ आगामि द्विसप्ततिः होरासु
दिल्ल्यां उत्तरभारतस्य अन्येषु भागेषु च धूलि-भरित-झञ्झावातस्य
संभावना वर्तते। अद्य प्रातःकाले अपि राजधान्यां दिल्ल्यां झञ्झावातः
आगतः। आरक्षिबलानुसारेण अद्य प्रातः दिल्ल्यां झञ्झावातेन अष्टादश
वर्षीयः जनः मृतः त्रयोदशश्चआहताः जाताः।

बांग्लादेश:

बांग्लादेशीय उच्चतम-न्यायालयेनाद्य पूर्व-प्रधानमन्त्रिणा खालिदा-
जियायै वित्तीय-अवैधादान-प्रदान-प्रकरणे प्रत्याभूतिः प्रदत्ता।
शीर्षन्यायालयेन निर्णयोऽयं समुचितः सिद्धः। बांग्लादेश- नेशनलिस्ट-पार्टी-
प्रमुखा खालिदा-जिया द्वयर्बुद-डालर-मित-राशेः अवैध-आदान-प्रदान-प्रकरणे
संलिप्तासीत|।

उच्चतम न्यायालयः कावेरी

उच्चतम-न्यायालयः अद्य  कर्नाटक-प्रशासनस्य याचना
निरस्तीकृतवान् यस्यां कावेरी-प्रबंधन-योजनाया: अनुरोध: आसीत् यत्
कावेरी-प्रबंधन-योजनाया: प्रस्तावस्य अंतिम-स्वरूपम् स्थगितम्। शीर्ष-
न्यायालयः केन्द्र-प्रशासनतः अस्याः योजनायाः प्रावधाने संशोधनार्थ
निर्दिष्टोऽस्ति। प्रावधाने उल्लेखः अस्ति यत्‌ केन्द्र-सर्वकारः तमिलनाड-
कर्णाटक-केरल-पुद्दुचेरी-राज्यानां कृते जल-वितरणस्य विषये भूयांशि दिशा-
निर्देशनि विधानं कुर्यात्।

उत्तरप्रदेश

उत्तरप्रदेशे वाराणस्यां गतदिने निर्माणाधीन-सेतो: विध्वंसकारणात्‌
अष्टादशः जनाः मृताः द्वादश जनाश्च आहताः जाताः। घटनायाः
अन्वीक्षणार्थं मुख्यमंत्री उपमुख्यमंत्रीश्च उच्चस्तरीया समिति एका
संघटिता। मृतकानां कुटुम्बेभ्यः पञ्च लक्ष-रूप्यकाणां, आहतानां च कृते
द्विलक्ष-रूप्यकाणां साहाय्य-राशिः घोषणा जातो।

राष्ट्रपति

राष्ट्रपतिना रामनाथ कोविंदेनोक्तं यत् अधिकारिण: खनन-कार्ये
मानवीय-पक्ष: ध्यातव्याः। नवदिल्लयामद्य गत-वर्षाय राष्ट्रिय-भू-विज्ञान-
पुरस्कार-प्रदानान्तरं समायोजिष्यते कार्यक्रमे श्री कोविन्दः भणितवान् यत्
खनिज-संसाधनानि अन्वेष्टुं, तेषां विकासाय स्थानीयसमुदायं प्रति अपि
लाभं भवेत्।

उत्तरकोरिया

उत्तरकोरियादेशः अवादीत्‌ यत् यहि अमरीकादेश: परमाणु-
निशस्त्रीकरण-विषये बलात् बलं प्रदास्यति तर्हि आगामि मासे
सम्पत्स्यमाणम् उपवेशनं स्थगितं भविष्यति। कोरिया-केन्द्र वार्ता
समवायानुसारेण उत्तरकोरिया परमाणु कार्यक्रमावरोधनं नैव करिष्यति।

पश्चिम-बंग:

पश्चिम-बंगाल-राज्ये पंचायत-निर्वाचनाय द्वि-सप्तत्युत्तर-पञ्च-शत-
मतदान-केन्द्रेषु पुनः मतदानं प्रचलति। एतेषु स्थानेषु मिथ्या-मतदान-
परिदेवनानन्तरं मतदानं भूय: प्रचलति। अत्र सुरक्षादृष्ट्या वृहन्मात्रिक-
सुरक्षा सुरक्षाकर्मिकाः कार्यकर्तारश्च नियोजिताः।

अमरनाथ-यात्रा

पवित्र अमरनाथ-गुहाया: दर्शनार्थं इदानीं पर्यन्तं लक्षोत्तरनवषष्टिः
सहस्राधिक श्रद्धालवः पञ्जीकरणं कृतवन्तः। यात्रार्थं पञ्जीकरण- कार्यं
मार्चमासस्य प्रथम-दिनांकतः प्रारब्धमासीत्। दक्षिण-कश्मीरस्य हिमालये
अमरनाथ-गुहायाः दर्शनार्थं षष्टिः दिवसात्मक-वार्षिक-यात्रायाः प्रारम्भः
अस्य मासस्य अष्टविशंतिः दिनाकतः भविष्यति। समापनं च
अगस्तमासस्य षड् विंशति -दिनांके भविता।
प्रधानमंत्री-जम्मू

प्रधानमंत्री नरेन्द्र मोदी जम्मू-नगरे शनिवासरे एक-सहस्र-मेगावाट-
क्षमतायाः विद्युत-परियोजनायाः आधारशिलां स्थापयिष्यति। अस्मांक
वार्ताहरानुसारेण पाकल-डल-जल-विद्युत-परियोजनायाः निर्माणं किश्तवार-
जनपदे चिनाब नद्याः सहायक-नद्यां उपरि प्रचलति।

सिक्किम:

सिक्किम राज्यः अद्य स्वीय-त्रि-चत्वारिंशत् स्थापना-दिवसः
आमान्यते। पञ्च-सप्तत्युत्तर-नवदश-शत-तमेवर्षे अद्यैव सिक्किम-देशः
द्वा-विंशतितम: राज्यः विनिर्मितः। गंगटोक-नगरे एकस्मिन् कार्यक्रमे
राज्यपाले श्रीनिवास-पाटिलेनोक्तं यत् राज्य-निज-कार्य-विकासाय एव
अभिज्ञातोऽस्ति। मुख्यमन्त्रिणा पवन-चामलिंगेनोक्तं यत् तदीय प्रशासने
निर्धनेभ्यः अनेके उपायाः विहिताः।

                                                                       ।। इति वार्ताः ।।
