
दिनांकः 12-06-2018
सायम्‌ 06:55

मुख्यवार्ताः

 अमरीकादेश: कोरियाई-प्रायाद्वीपस्य पूर्णरूपेण परमाणु-
निरस्त्रीकरणार्थम्‌ उत्तरकोरियाया: सुदृढ-प्रतिबद्धताया: च कृते तं
प्रति सुरक्षाया: वचनं प्रदास्यति।

अमरीकायाः राष्ट्रपतेः डोनल्ड-ट्रम्पस्य उत्तरकोरियायाः नेतुः किम-
जोंग-उनस्य च एकस्मिन् संयुक्त-सन्धिपत्रे हस्ताक्षरस्य अनुरूपो
वर्तते।

 जम्मू-कश्मीरे पुलवामा-अनंतनाग-जनपदयो: अद्य प्रातः आतंकि-
आक्रमणेषु आरक्षिभटौ मृतौ अपि च केन्द्रीय-रक्षित-आरक्षिबलस्य
पञ्च आहता: जाता:।

 भारत-स्पेन-देशयोः महिलाहाकी दलयोः: पञ्च स्पर्धात्मिका श्रृंखला
अद्य मेड्रिड-नगरे प्रारभते। ।

ट्रम्प

अमरीकादेशः कोरियाई-प्रायाद्वीपस्य पूर्णरूपेण परमाणु-
निरस्त्रीकरणार्थम् उत्तरकोरियायाः सुदृढ-प्रतिबद्धतायाः च कृते तं प्रति
सुरक्षायाः वचनं प्रदास्यति। निर्णयोऽयम् अमरीकायाः राष्ट्रपतेः डोनल्ड-
ट्रम्पस्य उत्तरकोरियायाः नेतुः किम-जोंग-उनस्य च एकस्मिन् संयुक्त-
सन्धिपत्रे हस्ताक्षरस्य अनुरूपो वर्तते। नेतारौ सिंगापुरस्य सेंटोसा-द्वीपे
ऐतिहासिक-वार्ता अकुरूताम्।
सन्धिपत्रे उल्लिखितमस्ति यत् अमरीकादेश: उत्तरकोरिया देशः च
शान्त्या: कृते समृद्धयाः कृते नवीनसंबंधानां कृते च प्रतिबद्धौ स्तः।
अत्रान्तरे श्रीट्रम्पः एकस्मिन् सम्मेलने अवादीत् यत् श्रीकिमेन सह तस्य
वार्ता सुविचारेण अभवत्। तेन प्रोक्तम्‌ यत्‌ पूर्णरूपेण परमाणु-निरस्त्रीकरणं
भविष्यति।



सञ्चारमन्त्री मनोजसिन्हा आशां प्रकटितवान् यत् आगामि-वर्षे
मार्चमासं यावत् सार्धद्विलक्ष-ग्रामपञ्चायतेषु ब्रोडबैण्ड इति
अन्तर्जालसम्पर्कसौविध्यम् उपलब्धं भविष्यति। असौ अद्य नवदिल्ल्यां
प्रशासनस्य चतुर्वर्षाणाम् उपलब्धिविषये वार्ताहरान् बोधति स्म। तेनोक्तं
यत् अनया योजनया ग्रामीणजनानां जीवने महत्त्वपूर्ण परिवर्तनं
भविष्यति।


वाजपेयी चिकित्सालये

पूर्वप्रधानमन्त्रिणः अटलबिहारी-वाजपेयिनः स्वास्थ्यं स्थिरं विद्यते।
असौ गतदिने दिल्लीस्थे अखिलभारतीयायुर्विज्ञान-चिकित्सालये उपचाराय
प्रवेशितः अभवत्। चिकित्सालयस्य स्रोतोभिः सूचितं यत् वाजपेयिनः
स्थितौ औषधानां प्रभावः दृश्यते। सड्क्रमणसमाप्तिं यावत् श्रीवाजपेयी
चिकित्सालये एव स्थास्यति।

जम्मू

जम्मू-कश्मीरे पुलवामा-अनंतनाग-जनपदयो: अद्य प्रातः आतंकि-
आक्रमणेषु आरक्षिभटौ मृतौ अपि च केन्द्रीय-रक्षित-आरक्षिबलस्य पञ्च
आरक्षिणः आहताः जाताः। सुरक्षा-सूत्रानुसारेण पुलवामा-जनपदे आतंकिनः
वानगम-स्थले जनपद-न्यायालय-परिसरे च आरक्षिबलेषु आक्रमणं
कृतवन्तः। आक्रमणे द्वौ मृतौ एक: आहतः। अनंतनागे आतंकिनः
जंगलात-मंडी-स्थले आक्रमणं कृतवन्तः। आक्रमणे सुरक्षाबलस्य पञ्च
सैनिका: आहता:।


चिदम्बरमः परिपृच्छा

पूर्ववित्तमन्त्री पी.चिदम्बरमः एयरसेल-मैक्सिस-धनवञ्चना-प्रकरणे
परिपृच्छायै अद्य द्वितीयवारं प्रवर्तननिदेशालये उपस्थितोऽवर्तत।
प्रकरणेऽस्मिन् पी. चिटम्बरमः विगत-सप्ताहे अपि परिपृष्टः। अधिकारिभिः
प्रोक्तं यत् विगतवारमिव अस्मिन् समयेऽपि तदीयं वक्तव्यं संरक्ष्यते।
अवधेयमस्ति यत् पी.चिदम्बरमस्य तनयः कार्ति अपि अस्मिन् प्रकरणे
वारद्वयं परिपृष्टः।

 
भारत-स्पेन-देशयो: महिलाहॉकी दलयो: पञ्च स्पर्धात्मिका श्रृंखला
अद्य मेट्रिड-नगरे प्रारभते। भारतीय-समयानुसारेण स्पर्धेऽयं रात्रौ एकादश
वादनात् भविष्यति। भारतीयदलस्य नेतृत्वं रानीरामपाल: विदधाति।
ध्यानास्पदं वर्तते यत् हाकी-विश्वचषकं निध्याय शृड्खलेयं प्रवर्तते।
