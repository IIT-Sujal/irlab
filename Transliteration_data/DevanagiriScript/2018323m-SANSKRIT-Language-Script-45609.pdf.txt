दिनांक: 23-03-2018
प्रात: 06:55
प्रवाचकोऽनुवादकश्च - पुरुषोत्तमशर्मा

आशुपिलिक: - मनोज-गुप्ता

इयम्‌ आकाशवाणी
सम्प्रति वार्ताः श्रूयन्ताम्‌

प्रवाचकः - पुरुषोत्तमशर्मा

मुख्य-वार्ताः

राज्यसभायाः पञ्चविंशतिः आसनानां कृते उत्तरप्रदेश-पश्चिमबङ्गाल-कर्नाटक-झारखण्ड-छत्तीसगढ्-
तेलङ्गाना राज्येषु मतदानम्‌ अद्य भविष्यति।

भारत-चीन देशौ संस्थागतसंवादतन्त्रमाध्यमेन सहयोग संवर्धनाय सहमतिं प्रकटितवन्तौ।

भारतेन पाकिस्तानस्थित-भारतीयोच्चायोगाधिकारिभिः सह दुर्व्यवहारप्रकरणे पाकिस्तानविदेशमन्त्रालयं प्रति
पत्रं प्रेषितम्।

अपि च,

अमेरिकीयराष्ट्रपतेः राष्ट्रियसुरक्षापरामर्शदः पदाय पूर्वराजनयिकः जोन-आर-वाल्टन् प्रचितः।

राज्यसभा-निर्वाचन

राज्यसभायाः निर्वाचनानां कृते अद्य षड् राज्येषु मतदानं भविष्यति। उत्तरप्रदेश-पश्चिमबड़गाल-कर्नाटक-
झारखण्ड-छत्तीसगढ्-तेलङ्गानाराज्येषु पञ्चविंशतिः आसनानां कृते मतदानं प्रातः नव वादनात् सायं चतुर्वादनं यावत्
भविष्यति। केरलराज्ये अपि एकस्य आसनस्य उपनिर्वाचनाय अद्यैव मतदानं भविष्यति।

भारत-चीन

भारतचीनदेशौ संस्थागतसंवादमाध्यमेन परस्परसहयोग सम्वर्धनाय सैन्यबलयोः मिथः सीमक्षेत्रेषु सहयोग
विषयके उपवेशने निर्णयोऽयं स्वीकृतः। उपवेशनमिदं गतदिने समोयोजितम्‌।

प्रधानमंत्री-आवासयोजना

प्रशासनं प्रधानमन्त्री आवास-योजनायाः ग्रामीणसंभागान्तर्गतं आगामिवर्षस्य मार्चमासं यावत्‌  एककोटिगृहाणां
निर्माणकार्यं पूरयिष्यति। नगरावासमन्त्रालयस्य विज्ञप्तौ प्रोक्तं यत् सप्तदशोत्तर-द्विसहसहस्र-अष्टादशोत्तर-द्विसहस्रवर्षस्य
एकपञ्चाशत्‌ लक्ष गृहनिर्माण लक्ष्यान्तर्गतम् इदानीं यावत् पञ्चत्रिंशत् गृहाणां निर्माणम् अभवत्। अवधेयमस्ति यत्
प्रधामन्त्रिणा नरेन्द्रमोदिना षोडशोत्तरद्विसहस्रतमवर्षस्य नम्बरमासे आगरायां योजनेऽयं प्रारब्धासीत्।

उच्चतमन्यायालयः

उच्चतमन्यायालयेन केन्द्रम् आदिष्टम् यत् सेवानिवृत्तराजकीयकर्मचारिणां सेवानिवृत्तिवेतननियमान् सरलं
कुर्यात्। न्यायमूर्ति-एम.बी.लोकुरस्य न्यायमूर्ति-दीपकगुप्तस्य खण्डपीठेन रेलविभागीय-सेवानिवृत्तकर्मचारिणः सप्तविंशति
वर्षपुरातन-प्रकरणे आदेशोऽयं प्रदत्तः। खण्डपीठेन कार्मिकप्रशिक्षणविभागाय प्रोक्तं यत्‌ कर्मचारिणां सेवानिवृत्तजीवनस्य
सरलीकरणाय कार्य कुर्यात्‌। आवश्यकं स्यात्‌ चेत्‌ संसदि उचितविधिः निर्वातव्यः।

उच्चतमन्यायालय-आधारपत्रम्‌

आधार इति भारतीयविशिष्टाभिज्ञानप्राधिकरणस्य मुख्यकार्य-कार्यधिकारिणा अजयभूषणपाण्डेयेन प्रशासनस्य
महत्वाधायि आधारयोजना विषये उच्चतमन्यायालये पावर-प्वांइट.प्रेजेटेशन इति सङ्गणकीयप्रस्तुतिः विहिताः।
आधारसूचनासुरक्षाविषये तेनोक्तं यत्‌ आधारविवरणं कूटसङ्कलनमाध्ययेन संरक्षितं वर्तते। ऊनपञ्चाशत्
सहस्रपंजीकृतप्रचालकानां विषये पाण्डयेनोक्तं यत्‌ ते भ्रष्टाचारप्रकरणे संलिप्ताः आसन्‌। अत्‌ तेषां अनुमतिः निरस्तीकृता।

भारत-पाक

पाकिस्तानस्थित-भारतीयोच्चायोगस्य कर्मचारिभिः अधाकरिभिश्च साकं  भारतेन
पाकिस्तानविदेश-मन्त्रालयं प्रति पत्रं प्रेषितम्‌। सूत्रानुसारि भारतेन एतादृशघटनानां निराकरणाय आवश्यककार्याचरणं
विधातुं पाकिस्तानम्‌ अध्यार्थितम्‌। सममेव उक्तं यत् भारतीयोच्चायोगाय एतद् विषयकं विवरणमपि दध्यात्।
राजनयिकाधिकारिभिः सह दुर्व्यवहारः वियना सन्धेः उल्लंघनं वर्तते।

ट्रम्पस्य नूतन-सुरक्षापरामर्शदः

संयुक्तराष्ट्रस्य पूर्वराजनयिकः जान-आर-वोल्टनः अमेरिकीयराष्ट्रतेः डोनाल्ड-ट्रम्पस्य
नूतनराष्ट्रियसुरक्षापरामर्शकत्वेन प्रचितः। असौ अप्रैलमासस्य नवमदिनाङ्कात् कार्यभारं स्वीकरिष्यति।

                                        ॥ इति वार्ताः ॥
