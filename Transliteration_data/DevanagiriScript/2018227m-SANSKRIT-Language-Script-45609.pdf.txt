दिनांकः 27-02-2018
प्रात: 06:55
प्रवाचको5नुवादकश्च - पुरुषोत्तमशर्मा

आशुलिपिकः - राजेशकुमारराठौर:

इयम्‌ आकाशवाणी
सम्प्रति वार्ताः श्रूयन्ताम्
प्रवाचकोऽनुवादकश्च - पुरुषोत्तमशर्मा

मुख्य-वार्ताः

* मेघालय-नगालैण्ड--राज्ययोः विधानसभा-निर्वाचनानाङ्कृते मतदानम् अद्य
भविष्यति।

 

* जार्डन्‌-देशस्य शासकः अब्दुल्ला-द्वितीय-बिन-अल-हुसैनः त्रिदिवसीय-यात्रायै
अद्य भारतमागमिष्यति।
*
 जम्मूकश्मीरे सैन्यबलैः आतङ्किनां द्वे स्थात्रे अन्विष्टे। ततः बृहन्मात्रायां
विस्फोटकानि आयुधानि च स्वायत्तीकृतानि।

अपि च,

० भारतीयरिजर्वबैङ्केनोक्तं यत् प्रीपेड-वालेट इति पूर्व-प्रदत्त- कोषोपभोक्तृणां
के.वाई.सी. इति उपभोक्तृ-परिज्ञानस्य अन्तिमतिथिः अग्रे नैव भविष्यति।

मतदानम्

मेघालय-नगालैण्ड-राज्ययोः विधानसभानिर्वाचनानां कृते अद्य प्रातः
सप्तवादनात् सायं चतुर्वादनं यावत् मतदानं भविष्यति, परं नगालैण्डे कतिपय-
दूरवर्ति-मतदानकेन्द्रेषु अपराह्णे त्रिवादनं यावत् मतदानं भविष्यति। मेघालये
नवपञ्चाशत् आसनानां कृते एकषष्ट्युत्तरत्रिशतं प्रत्याशिन: नगालैण्डे च ऊनषष्टिः
आसनानां कृते पञ्चमहिलाः समेत्य पञ्चनवत्युत्तरैकशतं प्रत्याशिनां भाग्यस्य
निर्णय: भविष्यति।

जार्डन-शासकस्य भारतयात्रा

 

जार्डन-देशस्य शासकः अब्दुल्ला-द्वितीय-बिन-अल-हुसैनः त्रिदिवसीय-यात्रायै
अद्य भारतम् आगमिष्यति। तेन सह वाणिज्यशिष्ट-मण्डलमपि अत्रागमिष्यति।
जार्डन-शासकः प्रधानमन्त्रिणा नरेन्द्रमोदिना सह सम्भाषणं करिष्यति। बुधवासरे
राष्ट्रपति: रामनाथकोविन्द: हुसैनस्य सम्माने रात्रिभोजम्‌ आयोजयिष्यति।

प्रशासनं विद्युत्‌

 

विद्युतमन्त्री आर.के.सिंहः प्रोक्तवान्‌ यत्‌ प्रशासनम्‌ आगामिवर्षस्य मार्चमासं
यावत्‌ प्रत्येकस्मिन्‌ गृहे निर्बाधतया विद्युत्सौविध्यं प्रापयितुं कार्यमाचरति।
नवदिल्ल्यां वार्ताहरैः सह सम्भाषमाणेन विद्युत्-मन्त्रिणा प्रोक्तं यत् इदानीं यावत्
त्रयस्त्रिंशत् सहस्रोत्तर-नवविंशतिः लक्षगृहेभ्यः विद्युत्सौविध्यं प्रदत्तम्।

जम्मूकश्मीरे आतङ्किस्थात्रे

सुरक्षाबलैः जम्मूकश्मीरस्य पुञ्छजनपदे आतङ्कवादिनां द्वे स्थात्रे अन्विष्टे।
ततः बृहन्मात्रायां विस्फोटकानि आयुधानि च स्वायत्तीकृतानि। गतशायं जम्ब्वां
रक्षाप्रवक्ता प्रावोचत् यत् जम्मूकश्मीरारक्षि-बलेन सैन्यबलेन च पृथक् रूपेण
पुञ्छजनपदस्य मेनधारे अथ च सूरनकोटस्य हरिबुधा-भाटी-धारे अन्वेषणावधौ
विस्फोटकानि आयुधानि सेमेत्य पञ्चाशत् सहसरुप्यकाणां भारतीयमुद्रापत्राणि च
प्राप्तानि।

जम्मूकश्मीरः

प्रशासनेनोक्तं यत्‌ तत्‌ जम्मूकश्मीरप्रशासनाय सीमापारतो गोलिकायुधवर्षणेन
क्षतिग्रस्तगृहाणां जीर्णाद्वाराय प्रदत्तं साहास्यधनं प्रदाष्यति। गतदिने नवदिल्ल्यां
प्रधानमन्त्री कार्यालये राज्यमन्त्री जितेन्द्रसिंहेन प्रोक्तं यत्‌ निर्णयोऽयं
गृहमन्त्रालयस्य निवेदनम् अधिकृत्य स्वीकृतः। अपि चोक्तं यत् एतदर्थं
राज्यप्रशासनं शीघ्रं कार्याचरणं कुर्यात् इति।



भारतीय-रिजर्व-बैंकेन निगदिनं यत्‌ प्रीपेड-वॉलेट इति पूर्वप्रदत्तकोष-
ग्राहकेभ्यः के.वाई.सी. इति स्वीयोपभोक्तृणाम्‌ परिजानाय अन्तिमतिथिः फरवरी
मासस्य अन्तिमदिनात् आग्रे नैव भविष्यति।
उपभोक्तृणां सुरक्षायै पूर्वं के.वाई.सी. इत्यस्य अन्तिमावधिः विगतवर्षस्य
अन्तिमो दिवसः: आसीत्।

टेनिस मानांकनम्‌

टेनिस्‌ क्रीडायां राजकुमार-रामनाथनः विश्वमानाङ्कने सप्तस्थानमतिक्रम्य
त्रयस्त्रिंशदुत्तरैकशत्-तमे क्रमे संवृत्तः। युक भंवरी च स्थानचतुष्टस्य हानिपुरस्सरं
पञ्चोत्तरैकशत्-तमे क्रमे विद्यते।

                                             ।। इति वार्ताः ।।
