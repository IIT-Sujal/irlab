संस्कृतवार्ताः

दिनांकः 29-11-2017
प्रात: 06:55



टंकण-सहायकः - राजेश-कुमार-राठौरः

इयम् आकाशवाणी
सम्प्रति वार्ताः श्रूयन्ताम्
प्रवाचकः - निरञ्जन-कुमार-निर्मलः
मुख्यवार्ताः

 आयकरविभागेन पनामा-लेख्यपत्र-संसूचन-सम्बद्धे करप्रवञ्चना-
प्रकरणे दिल्ल्यां राष्ट्रियराजधानी-क्षेत्रे च भूयोऽपि पञ्चविंशति-
स्थलेषु सहसान्वीक्षणं कृतम्।

 केन्द्रीयान्वीक्षणविभागेन भ्रष्टाचारस्य आरोप-कारणात् कार्मिक-
प्रशिक्षण-विभागस्य उपसचिवं समेत्य पञ्च-जनान् विरुध्य प्रकरणं
पञ्जीकृतमस्ति।

 अपि च

 उत्तरप्रदेशे स्थानीय-निकाय-निर्वाचनानां तृतीय-चरणस्य कृते अद्य
मतदानं समायोज्यते।


आयकरविभ्रागेन पनामा-लेख्यपत्र-संसूचन-सम्बदधे करप्रवञ्चना-
प्रकरणे दिल्ल्यां राष्टियराजधानी-क्षेत्रे च भूयोऽपि पञ्यविंशति-स्थलेषु
सहसान्वीक्षणं कृतम्। अन्वीक्षणकार्यं सजवं प्रवर्तते।

केन्द्रीयान्वीक्षण विभागः

केन्द्रीयान्वीक्षणविभागेन भ्रष्टाचारस्य आरोप-कारणात् कार्मिक-
प्रशिक्षण-विभागस्य उपसचिव समेत्य पञ्च-जनान् विरुध्य प्रकरण
पञ्जीकृतमस्ति। अस्य विभागस्य निदेशकस्य परिदेवनम् अनुसृत्य
व्यवहारोऽयं विहितोऽस्ति।

स्वास्थ्य-अवसर:

उच्चरक्तचाप-रोगं नियन्तुं प्रशासनेन उच्चरक्तचाप-प्रबन्ध-पदक्षेपः
आरब्धोऽस्ति। उच्चरक्तचाप-रोगेण विकलांगताम् अथ च मृत्युं न्यूनीकर्तु
कार्यक्रमोऽय संलक्षयति। प्रथमतया कार्यक्रमोऽयं पंजाब-केरल-तेलंगाना-
मध्यप्रदेश-राज्यानां पञ्चविंशति-जनपदेषु आरप्स्यते।

स्वराज-सम्मेलनम्
 
विदेशमन्त्री सुषमा-स्वराजः व्याहरत्‌ यत्‌ प्रवर्तमान-नेतृत्वे
भारतामेरिकयोः सम्बन्धः नूतनोच्चतां स्प्रक्ष्यति अथ च वैश्विक- शान्तये
समृद्धयर्थ च साहाय्यकरः सेत्स्यति। गतदिने हैदराबादे वैश्विकोद्योगि-
सम्मेलनस्य औद्घाटनिक-सत्रे धन्यवाद-प्रस्ताव-व्याहरन्त्या तया एतत्
समुदीरितम्‌।



हरियाणारक्षिबलस्य विशिष्टान्वीक्षण-वृन्देन गतदिने पञ्चकुला-नगरे
हनीप्रीत-इंसां विरुध्य आरोपपत्र पञ्जीकारितमस्ति। अगस्त-मासस्य
पञ्चविंश-दिवसे डेरा-सच्चा-सौदा-प्रमुखं गुरमीतराम-रहीमसिह विरुध्य
न्यायालय द्वारा दण्ड- श्रावणस्य अनन्तर उत्पन्न-हिसा-प्रकरणे सा
समाक्निप्ताऽस्ति। अस्यां घटनायाम्‌ एकचत्वारिशत्‌-जनाः मृताः नैके च
व्रणिताः आसन्।

उत्तरप्रदेश-निर्वाचनम्‌

उत्तरप्रदेशे स्थानीय-निकाय-निर्वाचनानां तृतीय-चरणस्य कृते सर्वाः
सञ्जताः विहिताः सन्ति। षड्विंशति जनपदेषु त्रयस्त्रिंशदधिक-द्विशत-
स्थानीय-निकायेषु अद्य मतदानं समायोज्यते। सममेव सहारणपुर-
मोरादाबाद-बरेली-फिरोजाबाद-झांसी-नगरनिगमानां कृते अपि मतदानं
सम्पत्स्यते। मतदानं प्रातः सार्धसप्तवादनात् आरभ्य सायं पञ्चवादन-
पर्यन्तं प्रचलिष्यति

गुजरात-निर्वाचनम्‌

गुजरात-विधानसभा-निर्वाचनानां द्वितीय-चरणस्य कृते नामांकन-
पत्राणां सूक्ष्मपरीक्षणं हय: कृतम्। नामांकनपत्र-परावर्तनार्थं श्वः अन्तिमो
दिवसो वर्तते। चतुर्दशजनपदेषु त्रिनवति-विधानसभासनानां कृते आगामि-
मासस्य चतुर्दश-दिने मतदानं समायोजयिष्यते। अत्रान्तरे नैर्वाचनिक-
प्रचाराभियानं सजवं प्रवर्तते। सर्वाण्यपि राजनीतिक-दलानि मतदात्न्
स्वीय-पक्षै आक्रष्टुं यथासंभव प्रयतन्ते। अद्य प्रधानमन्त्री नरेन्द्रमोदी
मोरबी-प्राची-पालिटाना-नवसारी-स्थलेषु जनसभा: सम्बोधयिष्यति। कांग्रेस-
उपाध्यक्षः राहुल-गांधी अपि अदय प्रभृति द्विदिवसीय- गुजरातयात्रा-निरतो
भविष्यति। स्वीय-यात्रावधौ असौ गिर-सोमनाथ-जूनागढ्-अमरेली-जनपदानां
यात्रां विधास्यति।


                                                                          || इति वार्ताः ।।
