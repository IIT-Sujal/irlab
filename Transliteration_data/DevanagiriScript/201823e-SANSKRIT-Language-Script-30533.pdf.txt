संस्कृतवार्ताः

03-02.2018
सायम्‌ - 06:10

मुख्यवार्ताः

® प्रधानमन्त्री श्रीनरेन्द्रमोदी प्रोक्तवान्‌ यत्‌ प्रशासनस्य पूर्वीय-गतिविधीनां नीतयः (“एक्ट ईस्ट नीति)
पूर्वोत्तिरराज्यानि मनसि निधाय निर्मितास्सन्ति।

® विदेशमन्त्रिणा सुषमास्वराजेनाद्य नवदिल्यां प्रधानमन्त्रिणा समुल्लिखितं पुस्तक-विमोचनं विहितवती
® अन्तर्गतम्‌ एकोनविंशति अन्डरनाइन्दीन विश्व-चषक-क्रिकेट्‌-स्पर्धायां भारतेन विजयोऽधिगतः।

प्रधानमन्त्री

प्रधानमन्त्री श्रीनरेन्द्रमोदी अद्य गुवाहाट्याम् असमाल्लाभः (एडवान्टेज असम) इति शीर्षकं वैश्विक-निवेशक-
सम्मेलनं समुद्धाटितवान्‌। अत्रावसरे असौ प्रोक्तवान् यत् प्रशासनस्य पूर्वीय-गतिविधीनां नीतयः (एक्ट ईस्ट
नीति”) पूर्वोत्तरराज्यानि मनसि निधाय निर्मितास्सन्ति। नीतिरेषा भारतस्य पूर्वोत्तरक्षेत्राणां आसियानदेशान्
समेत्य अन्यदेशीयजनैः सार्धं पारस्परिक-सम्पर्क-व्यावसायिक-सम्बन्ध-संवर्धनस्य माध्यमरुपत्वेन विद्यते। अमुना
एतदपि विज्ञापितं यत् असम-प्रदेशोऽयं आसियानदेशानां कृते भारतस्य प्रमुखद्वारो विद्यते इति नास्ति केवलं
कथनमेव अपितु वक्तव्येऽस्मिन् व्यापकदृष्टिः वर्तते। पूर्वोत्तरराज्यानां विकासेन समग्रदेशस्य विकासो भविष्यति।
अत्रान्तरे प्रधानमन्त्रिणा एतदपि विज्ञापितं यत् केन्द्रप्रशासनं समान्यजनानां जीवनस्तरोन्नयनदिशि कृतसंकल्पं
विद्यते। आयव्ययपत्रे आयुष्मान-भारत इति योजनायाः समुद्धोषेण निर्धनजनाः सुस्वास्थ्य-सेवाभिः लाभान्विताः
भविष्यन्ति इत्यपि प्रधानमन्त्रिणा प्रतिपादितम्‌। दिवसद्द्वयात्मककार्यक्रमस्योदेश्यम्‌ असमम्‌ आसियानदेशेभ्यः
भारतस्य प्रमुखमार्गत्वेन प्रतिस्थापनं विद्यते।

प्रधानमन्त्री पुस्तकम्‌

विदेशमन्त्रिणा सुषमास्वराजेनाद्य नवदिल्यां पुस्तक-विमोचनं विहितवती। एक्जाम-वारियर्स नामाख्यं
पुस्तकमिदं प्रधानमन्त्रिणा नरेन्द्रमोदिना समुल्लिखितमस्ति। पुस्तकस्योद्देश्यं छात्रेषु परीक्षावधौ
आत्मविश्वाससंवर्धनम् अथ च जीवनस्य कठिनसमयेषु कथम् वा आत्मनि नियन्त्रणं कर्तव्यम् इति विद्यते।

तमिलनाडुः

तमिलनाडोः मदुरइस्थले प्रसिद्ध-मीनाक्षिमन्दिरस्य एकस्मिन् भवने विहिताग्नि-प्रकोपः समाप्तिं गतः। गतिदने
आपण-पिधानानन्तरं सहसा-प्रदीक्त-अग्निकाण्डेन त्रिंशदधिक-आपणानि भस्मीभूतानि।

मध्यप्रदेशः

मध्यप्रदेशीयो-मुख्यमन्त्रिणा शिवराज-सिंह-चौहानेनाद्य स्वीयमन्त्रिमण्डले विधधायकत्रयं समायोजितम्‌
भोपालराजभवने नातिचिरमेव समायोजिते कार्यक्रमे तत्रत्यो राज्यपालेन आनन्दीबेन-पटेलेन मन्त्रित्रयं
शपथमङ्गीकारितम्‌।

मालदीवः

मालदीवे विपक्षिदलैः संयुक्तराष्ट्र-यूरोपीय-सङ्घ-भारतञ्च समेत्य अन्तर्राष्ट्रिय-समुदायाः अध्यर्थिताः यत्‌
उच्चतम न्यायालयस्य निर्देशाः परिपालयितुं मालदीव-प्रशासनं बलात्कथयेयुः। ध्यानास्पदं वर्तते यत्‌ एतदनुसारं
विपक्षिदलनेतारः विमोचयिष्यन्ते इति न्यायालयेन समादिष्टाः। परं हि राष्ट्रपतिः न्यायालयस्य आदेशोऽयं नैव
स्वीकरोति येन देशे हिंसायाः स्थितिः अनुमीयते।

जम्मू-कश्मीरः -कश्मीरः

जम्मूकश्मीरस्य पुलवामाजनपदस्य-त्रालक्षेत्रेयापणे हस्तगोलिका-विस्फटकारणात् सशस्त्र-सीम-बलस्य भटद्वयं
समेत्य नागरिकद्वयञ्च व्रणितम्।

राष्ट्रपतिः

एकोनविंशति अन्डर नाइन्टीन विश्व-चषक-क्रिकेट्-स्पर्धायां भारतेन विजयोऽधिगतः। ऐतिहासिक-
विजयेऽस्मिन् राष्ट्रपतिना, उपराष्ट्रपतिना, प्रधानमन्त्रिणा च तेभ्यः शुभकामनाः व्याह्रताः। बी सी सी आई इति
संस्थानेन विजयमभिलक्ष्य क्रिकट्‌-समूहसदस्येभ्यो अतिरिक्त-धनराशि-प्रदानस्य समुद्धोषणा विहिता।

                                                 ॥ इति वार्ताः ॥
