संस्कृतवार्ताः
दिनांक: - 14/01/2018

सायम्‌- 06.10

मुख्य-वार्ताः

 इजराइल-प्रद्यानमन्त्री बेंजामिन-नेतन्याहुः षड्दिवसीये भारत-यात्रा-प्रसंगे अद्यापराहणे
नवदिल्लीं सम्प्राप्तः। प्रधानमन्त्रिणा नरेन्द्रमोदिना सह प्रतिनिधिमण्डलस्तरीय-सम्भाषणं
श्वः विधास्यते।

 वित्तमन्त्री अरूण-जेटलीः: व्याहरत् यत् अभिनव-प्रयासैः योजनाभिश्च कृषकाणाम्
आयं समेधितु केन्द्रप्रशासनेन प्रयत्यते।

दिनद्वयपूर्वम् उच्चतमन्यायालयस्य चतुर्भिः न्यायाधीशैः एकस्मिन्‌ पत्रकार-सम्मेलने
उत्थापित-विषय-प्रसंगे बार काउंसिल ओफ इण्डिया इति भारतीय-विधिज्ञ-परिषदः
शिष्टमण्डलमेकम कर नवदिल्लयां   न्यायमूर्ति जे चेलमेश्वरम् ~ अमिलत्


अद्य मकर-संक्रान्ति-पर्व सोत्साहम्‌ आमान्यते।

इजराइल-प्रधानमन्त्रिण: यात्रा


इजराइल-प्रद्यानमन्त्री  बंजामिन-नेतन्याहुः षड्दिवसीये भारत-यात्रा-प्रसंगे
अद्यापराहणे नवदिल्ली सम्प्राप्तः। असौ पालम-विमानस्थात्रे प्रधानमन्रिणा नरेन्द्रमोदिना
सत्कृतः। अनन्तरम्‌ एकस्मिन्‌ ट्विट्‌-सन्देशे श्रीनेतन्याहः श्रीमोदिना भारते सत्कृतः। तेन
प्रोक्तं यत् नेतन्याहुवर्यस्य भारत-यात्रा विशिष्टा ऐतिहासिकी चास्ति। अनया यात्रया द्वयोः
देशयोः सम्बन्धाः भूयोऽपि सुदृढाः भविष्यन्ति।

 
श्री नेतन्याहुः तीन-मूर्तिस्थलं सम्प्राप्य अष्टादशोतरं-एकोनविशंतितमे वर्षे हाइफा-
मुक्ति-संग्रामे हुतात्मभ्यः भारतीय-भटेभ्यः श्रद्धांजलिं समार्थयत्। अस्मदीयो वार्ताहरः
सूचयति यत् श्री नेतन्याहुः प्रधानमन्त्रिणा श्रीमोदिना सह श्वः प्रतिनिधिमण्डलस्तरीयं
सम्भाष्णम् अनुष्ठास्यति। विदेशमन्त्रालयेन प्रोक्तं यत् सम्भाषणस्य अनन्तरं नैक-
सन्धिपत्राणि हस्ताक्षरै: प्रमाणीकरिष्यन्ते।

 
वित्तमन्त्री-कृषिः

वित्तमन्त्री अरूण-जेटलीः व्याहरत् यत् अभिनव-प्रयासैः योजनाभिश्च कृषकाणाम्
आयं समेधितुं केन्द्रप्रशासनेन प्रयत्यते। वित्तमन्त्रिणा प्रोक्तं यत् कृषकैः स्वीय-प्रयासैः
महत्वपूर्ण-योगदानेन च देशस्य आर्थिक-विकासस्य परिदृश्यं परिवर्तितम्। द्वाविंशत्यधिक-
द्विसहस्रतमं वर्षं यावतं कृषकाणाम् आयं द्विगुणीकर्तुं प्रशासनं कृषिक्षेत्रे समधिक-निवेशार्थं
योजनाः प्रकल्पयति।


न्यायाधीशानांम् उपवेशनम्

दिनद्वयपूर्वम् उच्चतमन्यायालयस्य चतुर्भिः न्यायाधीशैः एकस्मिन् पत्रकार-सम्मेलने
उत्थापित-विषय-प्रसंगे बार काउंसिल ऑफ इण्डिया इति भारतीय-विधिज्ञ-परिषद:
शिष्टमण्डलमेकम्‌ अद्य नवदिल्लयां न्यायमूर्ति जे चेलमेश्वरम्‌ अमिलत्‌। उपवेशनानन्तरं
शिष्टमण्डलस्य एकेन सदस्येन विज्ञापितं यत्‌ विषयेऽस्मिन्‌ शिष्टमण्डलीय-सदस्याः
अद्यासायं न्यायमूर्ति-रंजन-गोगोई न्यायमूर्ति-मदनलोकुरं न्यायमूर्ति-जोसेफ-कुरियनम् अथ च
प्रधान-न्यायाधीशं मेलिष्यन्ति।

भोगाली -बिहू

अद्य मकर-संक्रान्ति-पर्व सोत्साहम्‌ आमान्यते। पर्वेतत्‌ शीतकालिक-शस्य-
लवणोत्सव-रूपेण परिपाल्यते पर्वेदम्‌ देशस्य विविध-भागेषु भिनन-नाम्ना अभिज्ञायते। पर्वं
तमिलनाडौ पोगलरूपेण, गुजराते उत्तरायणरूपेण असमे भोगाली-बिहूरूपेण अथ च
पश्चिमबंगाले पौष-संकान्तिरूपेण समायोज्यते।


एकोनविंशतिवर्षतोऽधः आयुवर्गीयायाम्‌ अन्ताराष्ट्रिय-विश्वचषक-क्रिकेट्-
स्पर्धायां भारतेन ऑस्ट्रेलिया-दलं शत-धावनांकै: पराजितम्‌। पृथ्वी-शॉ-मनोज-कालरा-
शुभम-गिल-इत्येतै:  भव्यप्रर्दनेन भारतीय-दलेन सप्तक्रीडकाणां हानौ अष्टाविंश्त्यधिक-
त्रिशतं धावनांका: समर्जिता:

                                                         इति वार्ता:
