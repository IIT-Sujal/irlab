दिनांकः 06-04-2018
प्रात: 06:55
प्रवाचकोऽनुवादकश्च- परमानन्द-झाः

आशुलिपिकः - हरीश-भण्डारी

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - परमानन्द-झाः

मुख्य-वार्ताः

० भारतीय-जनता-पार्टीति-दलम् अद्य स्वीयम् अष्टात्रिंशत्तमं स्थापना-दिवसं
संमानयति। अवसरेऽस्मिन् प्रधानमन्त्री परस्सहस्रैः दल-कार्यकर्तभिः समं
संभाषिष्यते।

० नवदेहल्या प्रोच्यते यत् चीन-पाकिस्तानयोः तथोक्ता आर्थिक-वीथी भारतस्य
सम्प्रभुतां, क्षेत्रीयाम् अखण्डतां चोल्लंघते।


 अपि च,

 

* सी.बी.डी.टी.-इति केन्द्रीय-साक्षात्कर-मण्डलेन सद्यःसमारब्धाय आकलन-
वित्त-वर्षाय नूतनम् आयकर-परावर्तन-पत्रं निर्गमितम्।

 

भाजपा-स्थापनादिवसः

भारतीय-जनता-पार्टीति-दलम् अद्य स्वीयम् अष्टात्रिंशत्तमं स्थापना-दिवसं
संमानयति। अवसरेऽस्मिन् अद्य सायं प्रधानमन्त्री श्रीनरेन्द्रमोदी दृश्य-श्रव्य-

 

प्रणाल्याः साहाय्येन देशस्य परस्सहस्रैः कार्यकर्तृभिः समं संभाषिष्यते। संभाषणावधो
सः दल-कार्यकर्तृणां विचारान् श्रोष्यति, देशवासिनां हित-सिद्धये चर्चां चानुष्ठास्यति।

भारतं-चीनम

नवदेहल्या प्रोच्यते यत् चीन-पाकिस्तानयोः तथोक्ता आर्थिक-वीथी भारतस्य

 

सम्प्रभुतां, क्षेत्रीयाम् अखण्डतां चोल्लंघते। एतच्च वक्तव्यं गतदिवसे विदेश-
मन्त्रालयीय-प्रवक्त्रा रवीश-कुमारेण एकं क्षेत्रम् एकः पन्थाः इति परियोजनायाः
सन्दर्भे चीनेन सह सम्भावितं सहयोगमधिकृत्य वार्ताहराणां प्रश्नमेकं प्रत्युत्तरता
प्रकाशितम्।


आयकरपरावर्तनपत्राणि

 

सी.बी.डी.टी.-इति केन्द्रीय-साक्षात्कर-मण्डलेन सद्यःसमारब्धाय आकलन-
वित्त-वर्षाय नूतनम् आयकर-परावर्तन-पत्रं निर्गमितम्। सद्यस्तने आयकर-परावर्तन-
पत्रे प्रतिवर्ष-वद् वेतन-भोगि-वर्गेभ्यः स्व-वेतन-राशि-प्रकाशन-स्तम्भेन सहैव व्यापारि-
वर्गेभ्यो वस्तुसेवाकर-संख्योललेख-पुरस्सरं स्व-लाभराशि-प्रकाशनम्‌
अनिवार्यीकृतमास्ते।
भारत-कोरिया-सयुक्ताभ्यासः

भारत-कोरिया-देशयो: तटरक्षक-सैन्यानि सामुद्रिक-दस्युता-रोधिनम्

 

अन्वेषणकरं, साहाय्योद्धारपरं च संयुक्ताऽभ्यासं गतदिवसे चेन्नई-समुद्र-तटेषु
विहितवन्तौ। आधिकारिक-विज्ञप्तौ व्याहृतं यद् उभयोर्देशयोः तटरक्षक-सैन्य-
महानिदेशकौ पश्चात् संयुक्ताभ्यासं समीक्षितवन्तौ।

 

विदेशमन्त्री सुषमा-स्वराजः गतदिवसे अज्बेजान-देशस्य बाकः कु-नगरे गरे घाना-
इक्वाडोर-वेनेजुएला-देशीयैः विदेशमन्त्रिभिः सार्धं पारस्परिक-हित-विषयिणीं,
मिथःसाहाय्य-वर्धिनीं च द्वि-पाक्षिक-मन्त्राणम् अनुष्ठितवती। ततः पूर्वं, श्रीमती
स्वराजः तत्र व्यूह-निरेपेक्षान्दोलनस्य अष्टादशं मध्यावधिक-मन्त्रि-सम्मेलनम्

 

उद् बोधयन्ती अवदत् यद् आतंकवादः साम्प्रतिकाय जगते विकटतमं शान्ति-सुरक्षा-
संकट विट्यते।

                                                         || इति वाताः ॥।
