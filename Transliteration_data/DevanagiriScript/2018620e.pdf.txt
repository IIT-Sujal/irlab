संस्कृतवार्ताः
दिनांकः- 20.06.2018
सायम्‌ - 06:10

 प्रधानमन्त्री नरेन्द्रमोदी न्यगदत्‌ यत्‌ प्रशासनेन द्वाविंशत्त्युत्तर-द्वि-सहस्रतम-वर्षं यावत्
कृषकाणामायं द्विगुणीकर्तुं कृषिक्षेत्राय धनावण्टनं विवर्धितम्।

 जम्मू-कश्मीरे राज्यपालेन एन. एन. वोहरा वर्येण राज्ये राज्यपालशासनं प्रवर्तितम्।

 रक्षामंत्री निर्मला-सीतारमण-वर्या हुतिंगतस्य वीरभटस्य औरंगजेबस्य परिवाराय
सर्वविधसाहाय्यं समाश्वासितवती।
 अफगानिस्ताने तालिबानातंक-वादिनाम् आक्रमणे त्रिंशत् सैन्यभटाः निहताः।

प्रधानमन्त्री-कृषकः

प्रधानमन्त्रिणा श्रीनरेन्द्र-मोदिना अद्य प्रोक्तं यद् द्वाविंशत्त्युत्तर-द्वि-सहस्र-तम-वर्षे
यावत् कृषकाणाम् आयं द्विगुणीकर्त्तु कृषिक्षेत्रस्य महायव्ययपत्रकं द्विगुणीकृत्य द्वि-लक्ष-कोटि-
रुप्यकतोऽप्यधिकानाम्‌ आवण्टनं कृतमस्ति। 'नमो एप' इति चरिष्णुतन्त्र-माध्यमेन कृषकैः
सह सम्भाषणावसरे प्रधानमन्त्रिणा प्रोदितं यद् विगत यू. पी. ए. प्रशासनस्य
शासनकालापेक्षया एन. डी. ए. प्रशासनेन कृषिक्षेत्राय द्विगुणितानि रुप्यकाणि आवण्टितानि
सन्ति। श्रीमोदिना भणितं यत्‌ कृषकेभ्यः तेषामुत्पादस्य सार्धैक-गुणितमधिकं धनम्‌
उपपादयितुं अष्टादश-एकोनविंशत्युत्तर-द्वि-सहसखरतम-वर्षीय-आयव्ययपत्रके प्रावधानं
विहितमासीत्‌ प्रधानमन्त्रिणा प्रोदीरितं यत्‌ प्रशासनम्‌ अपरिष्कृत-वस्तुनः मूल्यापचयने,
उत्पादानां समुचित-मूल्योपपादने, उत्पाद-विनाशस्यावरोधने, कृषकेभ्यः आयस्य वैकल्पिक-
साधनोपपादने च सविशेषं दत्तावधानं वर्तते। श्रीमोदिना सबलं व्याहतं यत्‌ प्रशासनं
कृषकेभ्यः सर्वदा सर्वथा च साहाय्यार्थं कार्यमाचरति। अनेनोक्तं यत्‌ कृषकेभ्यो मृदा स्वास्थ्य-
पत्राण्यपि उपपादितानि सन्ति येन कृषकाः मृदायाः पोषकत्तत्वानि प्रति जागरूकाः
सचेतनाश्च भवेयुः। उच्चस्तरीय-बीजानां क्रयणार्थं कृषकेभ्यः ऋणमपि प्रदीयते। युगपदेव
मोदिनोक्तं यत् सम्प्रति यूरियाख्यम् उर्वरकं कृषकेभ्यः अनायासमेव समुपपाद्यते।

 

जम्मू-कश्मीर-राज्यपालशासनम्

जम्मूकश्मीरे राज्यपाल-शासनं प्रवर्तयितुं राष्ट्रपतेः अनुमति-प्राप्तेरनन्तरं राज्यपालेन
एन. एन. वोहरा-वर्ये त्वरित-प्रभावेण षण्मासावधये तत्र राज्यपाल-शासनं प्रवर्तितमस्ति।
भाजपादलेन पी. डी. पी. संयुति-प्रशासनात् समर्थनस्य प्रत्यावर्तनानन्तरं मुख्यामन्त्रिणा
महबूबा मुफ्त्या त्याग-पत्रं प्रदत्तमासीत्। राज्यपालेन अद्य मुख्यसचिवः बी. बी. व्यासः
अभिहितः यत् सः महत्त्वपूर्णान् विषयान् यथासमयं सुसम्पादयेत्। श्रीवोहरा-वर्येण प्रशासन-
आरक्षि, वनविभागीयैः अन्य प्रभागीयैश्च भूरि वरिष्ठाधिकारिभिः समं मन्त्रणोपवेशनम्
आचरितम्। अनन्तरं सुरक्षा-स्थितिविषये समीक्षार्थम् उपवेशनं विधास्यते।

 
 
निर्मला-सीतारमणः

रक्षामन्त्रिणा निर्मला सीतारमण-वर्यया अद्य जम्मू-कश्मीरे पुञ्छ जनपदे हुतात्मनो
भटस्य औरंगजेबस्य पैतृक-ग्रामे तस्य पारिवारिक-जनैः समं मेलनं कृतम्। तया भटस्य
परिवाराय सर्व-संभव-सहायता-प्रदानम् आश्वासितम्। गत-सप्ताहे आतंकिभिः ईद पर्वणि गृहं
गम्यमानम् औरंगजेबम् अपहृत्य तस्य हत्या कृता आसीत्।

राष्ट्रपतिः रामनाथ-कोविन्दः ग्रीस, सूरीनाम, क्यूबा चेति देशत्रयस्य यात्रायाः द्वितीये
चरणे सूरीनाम-राजधानीं “पारामारिबो' नगरीं सम्प्राप्तवान्‌। तत्रत्येन राष्ट्रपतिना “देशेर
दलानो बोतरशअ” इत्यमुना विमानपत्तने राष्ट्रपतेः भव्यं स्वागतं कृतम्। श्रीकोविन्दः अद्य
तत्रत्येन राष्ट्रपतिना समं द्वैपाक्षिकं सम्भाषणं विधास्यति। ततश्च शिष्टमण्डल-स्तरीय-
सम्भाषणं संसाध्य देशद्वयेन भूरि साहमत्य-पत्राणि अपि हस्ताक्षरयिष्यन्ते

अफगानिस्तानस्य 'बदगीस' प्रान्ते अद्य प्रभाते सैन्यबलस्य एकस्मिन् स्थात्रे
तालिबानातंकिभिः विहिताक्रमणे त्रिंशत् सैन्यभटाः निहताः। प्रान्तस्य अधिशासकेन अब्दुल-
कफूर-मलिकजई इत्यमुना प्रोक्तं यद् आतंकवादिभिः सैन्य-स्थात्र-द्वये आक्रमणं कृतम्। ईद-
उल-फितर पर्वणे घोषित-संघर्ष-विरामस्य पश्चात् इदं प्रथमं बृहदाक्रमणं वर्तते। सम्प्रति तत्र
सैन्यस्थात्रे तालिबानातंकवादिनाम् आधिपत्यं जातमस्ति।


विश्वयोगदिवसः

अन्ताराष्ट्रिय-योग-दिवसः श्वः विश्वस्मिन्नपि विश्वे महता समारम्भेण मानयिष्यते।
ध्यानास्पदं वर्तते यद् प्रतिवर्षं जून मासस्य एकविंश्यां योगदिवसः परिपाल्यते।
योगदिवसायोजनस्य उद्देश्यं योगस्य लाभविषये जनजनेषु जागरूकता प्रवर्धनमस्ति। देशे
मुख्य-योगाभ्यास-कार्यक्रमः देहरादूनस्य वन-अनुसन्धान-संस्थानस्य प्रांगणे समायोजयिष्यते।
प्रधानमन्त्री श्रीनरेन्द्रमोदी श्वः प्रभाते आस्मिन् कार्यक्रमे भागं भजिष्यति। एतदर्थं जनैः
भूरिसंख्यायां पञ्जीकरणं कृतमस्ति। योगाभ्यास-कार्यक्रमस्य विहंगम-दृश्यानां साक्षात्
प्रसारणम् प्रातः पञ्चविंशति-मिनटाधिक-षड् वादनात् आकाशकवाण्याः भविष्यति।


वार्षिक-मानसरोवरयात्रा

भारतीय-वायु-सैन्यबलेन कैलास-मानसरोवर-यात्रायै पञ्जीकृतानाम्‌ अशीत्त्युत्तर-एक-
सहस्र-श्रद्धालूनां पिथौरागढतः गुंजी पर्यन्तं सन्नयनार्थं वायवीय-सेतुः विरचितोऽस्ति।
विदेश-मन्त्रालयेन रक्षामन्त्रालयो निवेदितो यत् सः तत्-तत्-दुर्गम-स्थलेषु अपि यत्रिभ्यो
वैमानिक-साहाय्यमुपपादयेत्‌ यत्र गमनागमन-सौविध्यं दुष्करमस्ति। एकस्य
अधिकारिणोऽनुसारेण  वायुसैन्यबल-मुख्यालयेन  पश्चिमीय-वायु-बलम्‌ एतदर्थं
विनियोजितमस्ति।


वेमुला-भाजापा मुला-भाजापा

भारतीय-जनता पार्टीति दलेन रोहित-वेमुला इत्यस्य मृत्यौ राजनीतीकरणार्थं
तन्मातरं साधनत्वेन उपयोगार्थञ्च विरोधि-दलानि कट्वालोचितानि। अद्य नवदिल्ल्यां
केन्द्रीय-मन्त्रिणा पीयूष-गोयलेन विपक्षं कट्वालोचयता सञ्रार-माध्यमानि सूचितानि यत्‌
मृषा वक्तव्य-प्रदानार्थं वेमुलायाः मात्रे धनलोभः प्रदत्तः। एतदर्थम् अनेन इण्डियन यूनियन
मुस्लिम लीग संघटनं आरोपितम्। युगपदेव गोयलेन काँग्रेसाध्यक्षः राहुल-गांधी प्रोक्तः यत् सः
अविलम्बं क्षमायाचनां कुर्यात्। अनेनोक्तं यद् भाजपादलं “सबका साथ सबका विकास” इति
सूत्रे विश्वसिति। ध्येयमस्ति यत्‌ शोधच्छात्रेण रोहित-वेमुला इत्यमुना षोडशोत्तर-द्वि-
सहस्रतमे वर्षे हैदराबाद-विश्वविद्यालय-परिसरे आत्म हत्या कुता आसीत्। विपक्षदलैः घटनेयं
दलितोत्पीडनत्वेन प्रसारितम्‌ आसीत्‌।


इजराइल-देशस्य सैन्यबलेन प्रोदीरितं यत्‌ फिलीस्तीनस्य आक्रमणस्य प्रत्युत्तरे गाजा-
पट्टिका-क्षेत्रे फिलीस्तीनस्य पञ्चविंशति-स्थानेषु वैमानिकाक्रमणानि विहितानि सन्ति।
येष्वाक्रमणेषु फिलीस्तीनस्य द्वात्रिंशदुत्तरैकशतं जनाः पञ्चतां प्राप्ताः वर्तन्ते। सैन्य-बलीय-
वक्तव्ये प्रतिपादितमस्ति यत्‌ फिलीस्तीन-पक्षतः आराव्रम्‌ इजराइल-देशे गोलिका-प्रहाराः
अभूवन्‌, परं इजराइलस्य न कस्यापि हताहतस्य सूचनास्ति।

 

                                                    ।। इति वार्ताः ॥
