दिनांकः 29-10-2017
प्रातः 06:55
मुख्यवार्ताः

 ० प्रधानमन्त्री नरेन्द्रमोदी आकाशवाण्याः 'मन की बात' - कार्यक्रमे अद्य पूर्वाह्णे
एकादश-वादने स्वीय-विचारान्‌ प्रस्तोष्यति।

 वित्तमन्त्री अरुण-जेटली प्रत्यपादयत्‌ यत्‌ भारते समानान्तरार्थव्यवस्था
यर्थाथार्थव्यवस्थायाः वृहत्तरा नैव भवितुम्‌ अर्हिष्यति।

फ़्रेन्च-ओपन-बैडमिण्टन-स्पर्धायाः पुरूषैकलवर्गे अद्य पेरिस-नगरे भारतीय-
क्रीडकः किदाम्बी-श्रीकांतः जापान-देशीयं केन्टा-निशिमोटो-इत्यमुं
सम्मुखीकरिष्यति।

 ऊनसप्तदश-फीफा-विश्वचषक-पादकन्दुक-स्पर्धा प्रथमं वारं इंग्लैण्ड-दलेन
विजिता।

अद्य कानपुरे तृतीयैकदिवसीय-अन्ताराष्टिय-क्रिकेट्‌-स्पर्धायां भारतं-
न्यूजीलैण्ड-वृन्दं-सम्मुखीकरिष्यति।

प्रधानमन्त्री-मन की बात

प्रधानमन्त्री नरेन्द्रमोदी आकाशवाण्याः 'मन की बात' - कार्यक्रमे अद्य पूर्वाह्णे
एकादश-वादने स्वीय-विचारान् प्रस्तोष्यति। आकाशवाण्याः दूरदर्शनस्य च सर्वाभिः
वाहिनिभिः कार्यक्रमोऽयं प्रसारिष्यते। अस्य कार्यक्रमस्य प्रसारणानन्तरम्
आकाशवाण्या क्षेत्रीय-भाषासु प्रसारणं विधास्यते। कार्यक्रमोऽयं क्षेत्रीय-भाषासु
सायम्‌ अष्टवादने पुनः प्रसारयिष्यते।

जेटली-अर्थव्यवस्था


वित्तमन्त्री अरुण-जेटली प्रत्यपादयत्‌ यत्‌ भारते समानान्तरार्थव्यवस्था
यर्थाथार्थव्यवस्थायाः वृहत्तरा नैव भवितुम्‌ अर्हिष्यति। मुम्बय्यां पुरस्कार-समारोहं
सम्बोधयता श्रीजेटलिना प्रोक्तं यत्‌ जगतः विकसितार्थव्यवस्थायाः लक्ष्यम्‌ अधिगन्तुं
स्वच्छार्थव्यवस्थायै प्रक्रिया सज्जीकृताऽस्ति।

जेटली-चिदम्बरम्‌

वित्तमन्त्री अरुण-जेटली न्यगदत्‌ चत्‌ जम्मू-कश्मीरस्य स्वतंत्रतायाः उत्‌ वा
वृहद्-स्वायत्तताः विषये कांग्रेसदलस्य स्थितिः राष्ट्रहित-प्रतिकूलं वर्तते। कश्मीरस्य
जनतायाः स्वतंत्रता-विषये प्राक्तन-गृहमन्त्री द्वारा व्याहतां टिप्पणीम् अभिलक्ष्य
श्रीजेटली प्रत्युतरति स्म। कांग्रेस-दलेन प्रोक्तं यत् विचारोऽयं वैयक्तिकोऽस्ति न तु
दलस्य।

अकबरः - संयुक्त-अरब-अमीरातः

विदेश-राज्यमन्त्री एम.जे. अकबर उभयाोर्देशयोर्मध्ये द्वितीय-चक्रीय-
रणनीतिक-सम्भाषणमाचरितुं संयुक्तारब-अमीरातस्य द्विदिवसीय-यात्रायां वर्तते।
श्रीअकबरः गतदिने आबुधाबी-नगरे संयुक्त-अरब-अमीरातस्य रक्षामन्त्रिणं अहमद-
अल-बावाडी-वर्यम् अमिलत्। अद्य तत्रत्येन विदेशमन्त्रिणा डा-अनवर-गार्गशेन सह
श्रीअकबरस्य मेलनस्य कार्यक्रमोऽस्ति।

पाकिस्तानम् - भूकम्पः


पाकिस्तानस्य उत्तद्वीये भागे भूकम्पाघातः अनुभूतः। रिक्टर-परिमापकानुसारं
भूकम्पस्य तीव्रता पञ्च-दशमलव-द्विमित अवर्तत्। अधुनावधि काचिदपि जनधन-
क्षतेः सूचना नैवाधिगताऽस्ति।

सोमालिया - विस्फोटः

सोमालिया -देशस्य राजधान्यां मोगादिशु-नगर्यां गतदिने दुरापादितेन विस्फोटद्वयेन
यूनाल्यूनं त्रयोविंश-जनाः मृताः भूयोऽपि त्रिंशज्जनाश्च व्रणिताः जाताः। आरक्षिभिः
सूचितं यत् प्रथमः आत्मघाति-विस्फोटः राष्ट्रपति भवनं निकषा नासा हैबलाड
इत्यस्माद् भोजनावासालयात् बहिः दुरापादितः। अल-शबाब-गुल्मेन अस्य
विस्फोटस्य दायित्वम् अङ्गीकृतमस्ति।

बैडमिण्टन्‌

फ्रेन्च-ओपन-बैडमिण्टन-स्पर्धायाः पुरूषैकलवर्गे अद्य पेरिस-नगरे भारतीय-
क्रीडकः किदाम्बी-श्रीकांतः जापान-देशीयं केन्टा-निशिमोटो-इत्यमुं सम्मुखीकरिष्यति।
अपरतः ओलम्पिक-रजत-पदक-विजेत्री पी.वी. सिन्धुः महिलैकलवर्गे उपान्त्यचक्रीय
द्वन्दे जापानस्य अकने-यामगुंची-इत्यनया पराजिता।

फीफा

ऊनसप्तदश-फीफा-विश्वचषक-पादकन्दुक-स्पर्धा प्रथमं वारं इंग्लैण्ड-दलेन विजिता।
निर्णायकस्पर्धा गतरात्रौ कोलकातायां साल्ट-लेक-क्रीडांगणे समायोजिता। अस्यां
स्पर्धायाम्‌ अंकद्रयं विरुद्य पश्चभिः अंकैः स्पेन-दलं पराजिम्‌।

क्रिकेट्‌

अद्य कानपुरे तृतीयैकदिवसीय-अन्ताराष्ट्रिय-क्रिकेट्‌-स्पर्धायां भारतं-न्यूजीवैण्ड-वृन्दं-
सम्मुखीकरिष्यति। स्पर्धेयम्‌ अद्य अपराहणे सार्धैकवादने आरप्स्यते। एकाम्‌-एकाम्‌
स्पर्धां विजित्य उभेऽपि दले तुल्यस्थानं भजेते।
