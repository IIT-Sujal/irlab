दिनाकः 13-04-2018
साय - 06:10

मुख्यवार्ताः

* प्रधानमन्त्री नरेन्द्रमोदी अद्य नवदिल्ल्यां डॉ. अम्बेडकर-राष्ट्रिय-
स्मारकम् उद्घाटयिष्यति।

 केन्द्रीय मन्त्रिणा मेनका-गान्धिना प्रोक्तं यत् तदीय मन्त्रालयः
द्वादश वयतोऽल्प बालिकाभिः दुष्कर्मे मृत्योः दण्ड-प्रावधानाय पोक्सो
अधिनियमे संशोधनं विधास्यति।

 दिल्ली-उच्च-न्यायालयेन कठुआ-दुष्कर्म-पीडिताया: अभिज्ञान-
सार्वजनिक-करणे संचार-संस्थानां कृते आदेशाः प्रसारिताः।

० पाकिस्तानस्थ उच्चतम-न्यायालयेन अपदस्थ प्रधानमन्त्री नवाज-
शरीफः कस्यापि सार्वजनिक-पदारोहणाय आजीवनम्‌ अयोग्यो घोषितः।

प्रधानमन्त्री

प्रधानमन्त्री नरेन्द्रमोदी अद्य नवदिल्ल्यां डॉ. अम्बेडकर-राष्ट्रिय-
स्मारकम्‌ उद्घाटयिष्यति। डो. भीमराव-अम्बेडकरस्य महापरिनिर्वाण-स्थले
स्मारकमिदं संविधानस्य प्रधान-नीति-निर्मातुः जीवन योगदानाय च
समर्पितः। प्रधानमन्त्रिणा षोडशोत्तर-द्वि सहस्रतमे वर्षे स्मारकस्यास्य
आधारशिला संस्थापिता। अस्मदीय वार्ताहरेण प्रोक्तं यत् स्मारकमिदं
अम्बेडकरस्य संविधानाय जीवन-योगदाने स्मृतम्, श्वः डा. भीमराव-
अम्बेडकरस्य जयन्तीमालक्ष्य आकाशवाणीतः अपि कार्यक्रमः
सम्प्रसारयिष्यते।

उच्चतम न्यायालयः कठुआ

उच्चतम न्यायालयेन कठुआ-सामूहिक-दुष्कर्म-प्रकरणे जम्मू-कश्मीर-
बार-एसोसिएशन-द्वारा सम्प्रवर्तित-कार्यरोध-आहवाने एकेन अधिवक्त्रा
प्रोक्तं यत् ते सूचना-विवरणं प्रकाशयेयुः, येन सन्दर्भेऽस्मिन् न्यायिक
दृष्ट्या दृष्टिपातं भवेत्। प्रकरणेऽस्मिन् मुख्यमन्त्रिणा महबूबा-मुफ़्तीवर्येण
प्रोक्तं यत् अव्यस्क-बालकैस्सह विहितेषु दुष्कर्म-प्रकरेणु पीडितानां कृते
न्यायस्य आश्वासनं प्रदत्तम्। अत्रान्तरे दिल्ली-उच्च-न्यायालयेन कठुआ-
सामूहिक-दुष्कर्म-पीडितायाः अभिज्ञान-विषये संचार-संस्थानानां प्रति
आदेशाः प्रसारिताः। न्यायालयेन प्रोक्तं यत् सन्दर्भेऽस्मिन् तान् प्रति
कठोर-दण्डाचरणमपि भवितव्यम्। अथ च महिला-बाल-विकास-मन्त्रिणा
मेनका-गान्धिना प्रोक्तं यत्‌ तदीय मन्त्रालयः यौन-अपराधेभ्यः बालकान्‌
मोचयितुं विधि-नियमेषु संशोधनं समीहते। संशोधनेऽस्मिन्‌ द्वादश-
वयतोऽल्प-बालकैस्सह दुष्कर्म-प्रकरणे मृत्यु-दण्डो भविष्यति। जम्मू-
कश्मीरेऽपि मुख्यमन्त्रिणा-महबूबा-मुफ़्तीवर्या प्रोक्तं यत् तदीय प्रशासनं
नूतन-विधिः निर्मीय दुष्कर्म-दोषिणां कृते मृत्योः दण्डम् अनिवार्यं
करिष्यति। तेन आश्वासनं प्रदत्तम् यत् बकरवाल-समुदायस्य अष्ट-वर्षीय-
बालिकाय न्यायं प्रदास्यति।

सीबीआई-उन्नाव

केन्द्रीयान्वीक्षण-विभागेन दुष्कर्म-प्रकरणे त्रीणि-पृथक्-पृथक्-
प्रकरणानि पंजीकृतानि, उत्तरप्रदेश-प्रशासन द्वारा, अथ च भारतीय-
प्रशासन-द्वारा द्रुत-अन्वीक्षणाय इदं विहितम्।

भापजा-कठुआ-उन्नाव
भारतीय-जनता-पार्टीतिदलेन प्रतिपादितं यत्‌ कठुआ-उन्नाव दुष्कर्म-
प्रकरणयोः दोषिणां कठोर-दण्डः प्रदास्यति, प्रकरणेऽस्मिन्‌ आरक्षि-दलं
द्रुतगत्या कार्यमाचरति। नवदिल्ल्यामद्य वार्ताहरै: सम्वदन्‌ दल-प्रवक्ता
मीनाक्षी लेखी प्रोक्तवती यत्‌  प्रकरणयोः काग्रेस-दलं राजनीति करोति।

पाकिस्तान-नवाज शरीफः

पाकिस्तानस्थ उच्चतम-न्यायालयेन अपदस्थ प्रधानमन्त्री नवाज-
शरीफ: कस्यापि सार्वजनिक-पदारोहणाय आजीवनम्‌ अयोग्यो घोषितः।
अद्य एकस्मिन् महत्त्वपूर्ण-निर्णये प्रधान-न्यायाधीशस्य साकिब-निसारस्य
अध्यक्षतायुतेन पंच-न्यायाधीशानां पीठेन निर्णयोऽयं श्रावितः। इदं तत्रत्य
संविधानस्य द्वि-षष्टिः एक् इत्यर्न्गतं तं अयोग्यो घोषितः।

रशिया

रूसदेशे एकस्याम् उदग्रयान-दुर्घटनायां द्वौ चालकौ मृत्युपगतौ। तत्र
अन्वीक्षणाभियानं प्रारब्धम्। दुर्घटनेयं यानस्य सम्पर्क-छिन्नात् जाता।

भारतीय नौसेना परामृष्टा यत् धीवराः अन्ताराष्ट्रिय-सामुद्रिक-
मत्स्यालोडनं न कृतम्। अद्य सन्दर्भेऽस्मिन् तमिलनाडौ रामेश्वरम्‌ क्षेत्रे
वार्ताहरैः समं प्रवदन् नौसैन्य-उप-एडमिडरल-कर्मबीर-सिंहः भणितवान् यत्
प्रकरणमिदम् अधिकारिभिस्सह चर्चितम्।


                                                             || इति वार्ताः ॥।
