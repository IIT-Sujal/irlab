संस्कृतवार्ताः
दिनांक: - 08/ 05/ 2018

प्रातः - 06 : 55

मख्यवार्ता:


* भारतीयऋतुविज्ञानविभागेन देशस्य उत्तरपूर्वदिक्भागेषु अद्य धूलि-पूर्णज्ञञ्ज्ञावातेन समं
वृष्टेः सश्चेतना प्रसारिताऽस्ति।

० उच्चतमन्यायालयः अद्य प्रधानन्यायाधीशं दीपकमिशं विरुध्य

महाभियोगप्रस्तावनिरसनसम्बद्धयाचिकायां वादश्रवणं करिष्यति।

० विदेशमन्त्री सुषमास्वराजः अफगानिस्ताने अपहृतानां सप्त भारतीयाभियन्त्रिणां

अन्वेषणाय अफगानशासनस्य साहाय्यं निवेदितवती।

० आई.पी.एल. स्पर्धामालिकायां गतरात्रौ सनराइजर्स-हैदराबाददलेन रायलचैलेन्जर्स-

बैंग्लौरदलं पराजितम्।

ऋतुविज्ञानविभाग-सञ्चेतना

भारतीयऋतुविज्ञानविभागेन पूर्वोत्तर-भारतीय कतिपयक्षेत्रेषु अद्य ऋतुस्थितिविषये
संचेतना प्रसारिताऽस्ति। ऋतुप्रभावेण जम्मूकश्मीर-हिमाचलप्रदेशोत्तराखण्ड-हरियाणा-दिल्ली-
चण्डीगढ-पश्चिमोत्तरप्रदेश-सिक्लीम-पश्चिमबङ्गालराज्येषु धूलिपूर्णझञ्झावातेन समं वृष्टेः
सम्भावना प्रकटिताऽस्ति। संचेतनां निध्याय दिल्ली प्रशासनेन द्वितीयपर्यायविद्यालयेषु अद्य

अवकाशः घोषितः। ऋतुपरिवर्तनमुद्दिश्य प्रशासनेन सर्वविध-सुरक्षोपायाः समुपकल्पिताः सन्ति।

उच्रतमन्यायालयः
उच्चतमन्यायालयस्य पञ्चन्यायाधीशानां संविधानपीठः अद्य एकस्यां याचिकायां

वादश्रवणं करिष्यति। कांग्रेसदलस्य सांसद-द्वयेन प्रस्तुतायां याचिकायां प्रधानन्यायाधीशं
दीपकमिश्रं विरुध्य महाभियोगस्य राज्यसभायाः सभापतिना निराकरणनिर्णये समाह्वानं
कृतमस्ति। संविधानपीठस्य अध्यक्षता न्यायमूर्तिः ए.के. सीकरी करिष्यति।
मन्त्रिमण्डल-सचिवः

केन्द्रीयमन्त्रिमण्डल-सचिवस्य प्रदीपकुमारसिन्हा वर्यस्य कार्यकालः एकवर्षं यावत्
समेधितः। मन्त्रिमण्डलनियुक्तिसमित्या निर्णयोऽयं स्वीकृतः। प्रदीपकुमारसिन्हा आगामि वर्षस्य
जूनमासस्य द्वादश दिनाङ्कं यावत् सचिवपदे कार्यं करिष्यति।

अफगान-भारतीय-स्वराजः

विदेशमन्त्री सुषमास्वराजः अफगान-प्रशासनं निवेदितवती यत् तत्‌
उत्तरबगलानप्रान्तस्य अशान्तक्षेत्रात् तालिबानोग्रवादिभिः अपह्रतानां सप्तभारतीय
अभियन्त्रिणाम् अन्वेषणे यथासम्भवं साहाय्यं कुर्यादिति। अफगानिस्तानस्य विदेशमन्त्रिणा
सलाहुद्दीन-रब्बानिना सह सम्भाषणे श्रीमती स्वराजः अपहूतभारतीयानां विषये चिन्ता
प्रकटितवती। आधिकारिकस्रोतोभिः विज्ञापितं यत्‌ अफगानिस्तानस्य विदेशमन्त्रिणा
यथासम्भवसाहाय्यं समाश्वासितम्‌।

उपराष्ट्रपतिः ग्वाटेमाला

उपराष्ट्रपतिः एम.वेंकैया-नायडू गतदिने ग्वाटेमाला देशस्य राष्ट्रपतिना सह सम्भाषणम्
अकरोत्। श्रीनायडूना प्रोक्तं यत् भारतं ग्वाटेमाला राष्ट्रेण सह सम्बन्ध-सुदृढीकरणोत्सुकः वर्तते।

भारतीयोपराष्ट्रपतित्वेन कस्यापि भारतीयनेतुः प्रथमेयं ग्वाटेमाला देशस्य यात्रा विद्यते।
राज्यसभा-समितिः

राज्यसभायाः सभापतिना एम.वेंकैया-नायडूना राज्यसभानियमावल्याः व्यापक-
समीक्षायै एका समितिः घटिताऽस्ति। राज्यसभायाः पूर्वमहासचिवस्य डा.वी.के.अग्निहोत्री
वर्यस्य अध्यक्षतायां सदस्यद्वयात्मिका समितिरियं प्रावधानानि कार्यक्रम-सञ्चालनानियमावल्याः
च समीक्षां विधाय आवश्यकप्रावधानानां संस्तुतिं करिष्यति।

आई.पी.एल. स्पर्धा

आई.पी.एल. क्रिकेट-स्पर्धा-मालिकायां गतरात्रौ सनरादजर्स-हैदराबाद-दलेन
रायलचैलेन्जर्स-बैंग्लोरदलं पञ्च धावनाङ्कैः पराजितम्। सप्तचत्वारिंशदुत्तरैकशतं
धावनाङ्कलक्ष्यमनुसरता रायलचैलेन्जर्स-बैंग्लोर-दलेन विंशतिक्षेपचक्रेषु षड् क्रीडकाणां हानौ
एचत्वारिंशदुत्तरैकशतं धावनाङ्काः एव समार्जिताः। अद्य रात्रौ अष्टवादनात् राजस्थानरायलस्
दलं किंस-इलेवनपञ्जाबदलं सम्मुखी करिष्यति।
