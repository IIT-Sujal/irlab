
दिनांकः 12-05-2018
सायं - 06:10
मुख्यवार्ताः


* चतुर्विशत्यधिक-द्विशत्-सदस्यात्मिकाया: कर्णाटक-विधानसभाया: द्वाविंशत्यधिक-द्विशतासनेभ्य: मतदानम्‌
अद्य शान्तिपूर्णरीत्या समायोज्यते।

 प्रधानमन्त्री नरेन्द्रमोदी निगदति यत् भारतं विकासयात्रायां नेपालेन सह सम्भूय स्थितमस्ति।

 जम्मूकश्मीरे पुलवामाजनपदे सुरक्षाबलानाम् आतंकवादिनां च मध्ये संजाते प्रतिसंघर्षे केन्द्रीयारक्षिता
रक्षिबलस्य एको-भटः वीरगतिं प्राप्तः।

 इराके इस्लामिकस्टेट इति आतंकवादिसंघटनस्य पराजयानन्तरं प्रथमं वारं संसदीयनिर्वाचनं समायोज्यते।

कर्णाटक-निर्वाचनम्

चतुर्विंशत्यधिक-द्विशत्-सदस्यान्मिकायाः कर्णाटक-विधानसभायाः द्वाविंशत्यधिक-द्विशतासनेभ्यः मतदानम्
अद्य शान्तिपूर्णरीत्या समायोज्यते। सायं पंचवादनं यावत् प्रतिशतं चतुःषष्टिः मतदानं सूचितम्। तटीय-कर्णाटक क्षेत्रे
वृहन्मात्रिक मतदानस्य सूचना वर्तते। मतगणना मंगलवासरे सम्पादयिष्यते।

प्रधानमन्त्री नागरिकाभिनन्दनम्‌

काठमाण्डुनगरे नागरिकाभिनन्दन-कार्यक्रमं सम्बोधयता प्रधानमन्त्रिणा प्रोक्तं यत्‌ भारत-नेपाल-देशौ सम्भूय
विकासयात्रा प्रपूरयिष्यतः, प्रधानमन्त्री प्रावोचत्‌ यत्‌ भारतीय विदेशनीतिः सर्वषां सहयोगाधारिता वर्तते। लोकतन्तर प्रति
प्रतिबद्धतायै तेन नेपालं प्रशंसितम्।

प्रधानमन्त्री नेपालम

प्रधानमन्त्रिणा नरेद्रमोदिना स्वीय-नेपालयात्रायाः द्वितीये दिने अद्य मुक्तिनाथ-पशुपतिनाथ-मन्दिरयोः अर्चनं
विहितम्‌। मुक्तिनाथ-धाम उत्तरमध्यनेपालस्य मुस्तांग-जनपदे समुद्रतलात्‌ दशोरोत्तर-सप्तशताधिक त्रिसहस्र मीटरमिते
उच्चस्थले स्थितमस्ति। मन्दिरमिदं हिन्दू-बौद्ध धर्मावलिम्बिवनां कृते पवित्र-स्थलत्वेन परिगण्यते। श्रीमोदिना काठमाण्डु-
नगरे सुख्यात-पशुपतिनाथ-मन्दिरस्य दर्शनं कृतम्‌। अद्यापराहणे श्रीमोदी पूर्व प्रधानमन्त्रिद्वयं पुष्य-कमल-कहल-प्रचण्ड
शेरबहादुर-देउबा च समेत्य विभिन्न-राजनीतिक दलानां नेतृभिः साकंम् उपवेशनम् अनुष्ठितवान्। विदेशसचिव: विजय के
गोखले प्रधानमन्त्रिणः नेपाल यात्रां सफलम् अवर्णयत्। प्रधानमन्त्री नरेन्द्रमोदी द्विदिवसीयां नेपालयात्रां सफलतया
सम्पदाद्य नवदिल्ली प्रति प्रस्थितोऽस्ति।

जम्मू-कश्मीरं
जम्मू- कश्मीरं पुलवामाजनपदे सुरक्षाबलानाम्‌ आतंकवादिनां च मध्ये संजाते प्रतिसंघर्ष
केन्द्रीयारक्षितारक्षिबलस्य एको-भटः वीरगतिं प्राप्त। अस्यां घटनायाम् एकः नगरिकोऽपि व्रणितः।

राष्ट्रपतिना रामनाथकोविन्देन राष्ट्रियपरिचारिका-दिवसावसरे परिचारिकाभ्य: फ्लोरेन्स-नाइटेंगल-पुरस्कारा:
उपायनीकृताः। विभिन्न राज्यानां केनद्रशासित-प्रदेशानां पंचत्रिंशत्‌-परिचारिकाभ्यः राष्ट्रपतिना पुरस्कारोऽयं प्रदत्तः श्री
कोविन्देन प्रोक्तं यत्‌ भारतस्य स्वास्थ्यरक्षणाय परिचारिकाणां महत्वपूर्णा भूमिका वर्तते।

उपराष्ट्रपति :

उपराष्ट्रपतिः वेंकैया-नायडू अब्रवीत् यद्यपि भारत-पेरू-देशौ भौगोलिक दृष्ट्या पृथक् स्थितौ विद्यते तथापि
जनानां जीवनोन्नतये उमावपि देशौ सम्भूय कार्यमाचरतः। लीमा-नगरे प्रवासि-भारतीयान् सम्बोधयन् राष्ट्रनिर्माणे
सहयोगार्थं तान्‌ समामन्त्रयत्‌। इतः भारत-पेरू देशाभ्यां नवीकरणीयोजा-क्षेत्रे सन्धिपत्रमेकं हस्ताक्षरितम्‌।

ईराक-निर्वाचनम्‌

इराके इस्लामिक स्टेट इति आतंकवादि संघटनस्य पराजयानन्तरं प्रथमं वारं संसदीय-निर्वाचनं समायोज्यते।
अष्टादश-प्रान्तेषु ऊनत्रिंशदधिक-त्रिशत् स्थानानां कृते भूयोऽपि सप्तसहस्रम् अभ्यर्थिनः नैर्वाचनिक-स्पर्धागणे वर्तन्ते।




