दिनांक: 04-05-2018
सायं - 06:10

मख्यवार्ताः


७ प्रधानमन्त्रिणा नरेन्द्रमोदिना भणितं यत् देश: महिलानां प्रगतित: महिला-नीत-प्रगतिं प्रति अग्रेसरति।
७ वस्तु-सेवा-कर-परिषदा जी.एस.टी.-अन्तर्जाल-संरचनां प्राशासनिक-समवायत्वेन परिवर्तयितुं निर्णयः कृतः।

७ विदेशमन्त्री सुषमा-स्वराजः अद्य नवदिल्ल्यां भारतस्य पूर्व- दिशि प्रतिवेशि-देशैस्सह संबन्धान् सुदृढीकर्तुं एक्ट-
ईस्ट-नीत्यन्तर्गतं उपवेशनस्य अध्यक्षतां विदधाति।

प्रधानमन्त्रिणा

प्रधानमन्त्रिणा नरेन्द्रमोदिना भणितं यत् देश: महिलानां प्रगतित: महिला-नीत-प्रगतिं प्रति अग्रेसरति।
नरेन्द्रमोदी-ऐप-माध्यमेन कर्णाटक-भाजपा-महिला मोर्चा-पदाधिकारिभिः सम्वदन् असौ प्रोक्तवान् यत् तस्य प्रशासनेन
महिलाभ्यः महत्त्वपूर्ण-विभागाः समर्पिताः सन्ति। महिलाभ्यः समानावसरप्रदानार्थं सर्वकारः सततं प्रयतते। विधिं
संशोध्य यौनापराधेषु अपराधीनां मृत्यो: प्रावधान प्रशासनेन नातिचिरं विहितम्‌। महिलानां कृते विहितोपायानां विषये

प्रवदन्‌ प्रधानमन्त्रिणा भणितं यत्‌ मुद्रा-योजनान्तर्गतं प्रशासनेन द्रादश- -कोटि-रुप्यकतोऽप्यधिक ऋणं प्रदत्तम्‌ एतेषु सप्तति
प्रतिशतं महिलाः वर्तन्ते।

बी.जे.पी. घोषणा पत्रम्‌

कर्णाटके भारतीय-जनता-पार्टी-दलस्य राज्याध्यक्षः बी.एसयेदियुरप्पा अद्य बेगलुरू-नगरे निर्वाचन-घोषणा-
पत्रं प्रख्यापितवान्‌। दलने कृषकाणाम्‌ ऋण-मोचनं निर्धन-महिलाभ्यः स्मार्ट-दूरभाष-यन्र प्रदानं कृषि-विषयेषु मुख्यमन्ति-
कार्यालये प्रकोष्ठ- स्थापनादयः प्रतिश्रुताः सन्ति।

उत्तर-प्रदेश

गृहमन्त्रालयेनोक्तं यत् गत-दिन-द्वये पंच राज्येषु झंझावात-विद्युत्पाताभ्यां चतुर्विशत्युत्तरैकशतं जनाः मृताः।
उत्तरप्रदेशे परह्यः आगतेन धूलि-भरित-झंझावातेन-वृष्टेश्च मृतकानां संख्या समेध्य षट्-सप्ततिः संवृत्ता, द्वि-नवतिश्चाहताः।
तत्र ऋतु-विज्ञान-विभागेन आगामि-अष्ट-चत्वारिंशत्-होरासु पुनः झंझावात वर्षादीनां प्रबोधनं प्रसारितं, जन-सुरक्षायै
अधिकारिणश्च संचेतिता:। राजस्थानेऽपि मृतकानां संख्या द्वि-चत्वारिंशत् संजाता। तेलंगाना-उत्तराखण्ड-पंजाब-रज्येषु
अपि हताहतानां वार्ता प्राप्तास्ति। प्रभावित-राज्येषु साहाय्योद्धारकार्य सत्वरं प्रवर्तन्ते।

राष्ट्रपतिः

राष्ट्रपति: रामनाथकोविन्द: प्रोक्तवान् यत् देशे गुणवत्तापूर्ण-चिकित्सा-शिक्षायै अधिकानां चिकित्सकीय-
महाविद्यालयानाम्‌ आवश्यकता विद्यते। तमिलनाडौ वेल्लौरे ईसाई-चिकित्सा-महाविद्यालयस्य शताब्द-समारोहं
सम्बोधयन् असौ उक्तवान्  देशे सम्प्रति चिकित्साविज्ञाने सप्त-षष्टिसहस्राणि स्नातकासनानि सन्ति। प्रशासनस्य
आयुष्मान-भारत-मिशन-इन्द्रधनुष योजने प्रशंसन् राष्ट्रपति: उक्तवान् नागरिकाणां संतापस्य निवारणं मौलिक-
मानवीयाधिकारौ वर्तते।

जी.एस.टी

वस्तु-सेवा-कर-परिषदा जी.एस.टी.-अन्तर्जाल-संस्चनां प्राशासनिक-समवायत्वेन परिवर्तयितुं निर्णयः कृतः।
परिषदः सप्तविंशत्योपवेशनस्य आध्यक्ष्यानन्तरं वित्त-मन्त्रिणा अरूण-जेटलिना प्रोक्तं यत्‌ एक-पंचाशत्‌-प्रतिशतं निजी-
अंशाः प्रशासनेनाधिगमिष्यन्ते। समवायांशेषु केन्द्रस्य राज्यानां च समानभागः भविष्यति।
स्वराज:

विदेशमन्त्री सुषमा-स्वराज: अद्य नवदिल्ल्यां भारतस्य पूर्व दिशि प्रतिवेशि-देशैस्सह संबन्धान् सुदृढीकर्तु एक्ट-
ईस्ट-नीत्यन्तर्गतं उपवेशनस्य अध्यक्षतां विदधाति। उपवेशनमिदं जनवरी-पंचविशंत्यां आसियान-भारत-नैत्री-
शिखरोपवेशनस्य सफलायोजनानन्तरं भवति। सम्मेलने अष्ट-राज्येभ्यः मुख्यमन्त्रिण: आमन्त्रिताः। राजमार्ग
वाणिज्योद्योग-नागरोड्डयन-गृहमन्त्रालय- विदेशमन्त्रालयस्य वरिष्टाधिकारिणः अपि भागं वहन्ति।

 

अमेरिका-चीन

अमेरिकादेशेन चीन देश: चेतित: यत् दक्षिण-चीन-महासागरे तद्द्वारा सैन्य-शक्ति-विवर्धनस्य दुष्परिणामा
भविष्यन्ति। संचेतनमिदं चीन द्रारा-विवादित-सामुद्रिक-क्षत्र-जलपोत-विध्वंसक--प्रणाल्याः नियोजनानन्तरं
प्रसारितम्‌। अमेरिका-सूचना-मन्त्रिणा-साराह-सैडर्स इत्यनया प्रोक्तं यत् ट्रम्प-प्रशासनेन प्रकरणमिदं चीन- नेतृणां समक्षं
समुत्थापितमस्ति।
कोलकाता-उच्चन्यायालयः
कोलकातोच्चन्यायालयेन पश्चिम-नंगाल-पंचायत-निर्वाचन-कार्यक्रमे हस्तक्षेपः निराकृतः। न्यायालयेनोक्तं यत्‌
राज्य-निर्वाचन-आयोगेन निष्पक्षरीत्या कार्यमाचारितव्यम्‌। आयोगेन संवैधानिक-दायित्वानां निर्वाहे अवहेलना कृतास्ति।



                                                           ॥ इति वार्ता: ॥