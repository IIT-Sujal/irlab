दिनांकः 01-01-2018
प्रात: 06:55
प्रवाचकोऽनुवादकश्च - परमानन्द-झाः

आशुपिलिकः - मनोजः

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - परमानन्द-झाः

मुख्य-वार्ताः

० असम-प्रदेशस्य चिर-प्रतीक्षिता राष्ट्रिय-नागरिक-पञ्चिका प्रकाशं
गताऽस्ति। तत्र नव-लक्षाधिकाः कोटिर्जनाः साम्प्रतं पञ्जीकृताः
सन्ति।

 प्रधानमन्त्री श्रीनरेन्द्रमोदी अद्य प्रख्यात-भौतिकी-विदः आचार्य-
एस एन बोसस्य सपाद-शत-वार्षिकं जन्मोत्सव-समारोहम 
समुद्धाटयिष्यति।

 जम्मू-कश्मीरस्य पुलवामा-जनपदे आतंक-वादिभिर्दुरापादिते
भीषणाक्रमणे पञ्च आरक्षि-कार्मिकाः वीरगतिं गताः, द्वौ आतंकिनो
च व्यापादितौ।

० अपि च,

० अष्टाधिक-द्वि-सहत्र-तमम् अभिनवम आंग्ल-वर्ष देशवासिभिः स्वागतीकृतम्



असमः-राष्ट्रियनागरिकपञ्जिका

असम-प्रदेशस्य चिर-प्रतीक्षिता राष्ट्रिय-नागरिक-पञ्चिका प्रकाशं
गताऽस्ति। तत्र नव-लक्षाधिकाः कोटिर्जनाः साम्प्रतं पञ्जीकृताः सन्ति।
सन्दर्भेऽस्मिन॥ ह्यो गुवाहाट्यां वार्ताहरैः सम्भाषमाणः राष्ट्रिय-नागरिक-
पञ्जिका-प्राधिकरणाऽध्यक्षः शैलेशः, प्रदेश-समन्वयकः प्रतीक-हाजेला च
विज्ञापितवन्तौ यत् ह्यःपर्यन्तम॥ अभिप्रमाणितानि आवेदन-पत्राणि
पञ्जिकायामेतस्यां समावेशितानि सन्ति।

प्रधानमन्त्री-एस.एन.बोसः
प्रधानमन्त्री श्रीनरेन्द्र-मोदी प्रख्यात-भौतिकी-विदः आचार्य-
एस एन बोसस्य सपाद-शत-वार्षिक  जन्मोत्सवमुपलक्ष्य अद्य
कोलकातायां समायोज्यमानं समारोहं दृश्य-श्रव्योपकरण-द्वारा सम्बोध्य
समुद्धाटयिष्यति। बोस-आईन्स्टीनयोः वैज्ञानिकावधारणामधिकृत्य

बोसोन सिद्धान्तः जगति नितरां ख्यातिमावहति।

जम्मू कश्मीरः-आक्रमणम्‌

जम्मू-कश्मीरस्य पुलवामा-जनपदस्थे लेथ-पुरा-क्षेत्रे
केन्द्रीयारक्षिताराक्षि-बलानां शिबिरमभिलक्ष्य आतंकवादिभिर्दुरापादिते
भीषणाक्रमणे पञ्च आरक्षि-कार्मिकाः वीरगतिं गताः, द्वौ आतकिनौ च
व्यापादितौ। वीरगतिं गतेषु एको रक्षि-कार्मिको हृदयाघातं प्राप्नोतत आरक्षि-
प्रवक्त्रा आकाशवाणी विज्ञापिता यद् ह्यस्तने गोलिका-संघर्षे मृतकानतिरिच्य त्रय 
आरक्षिणः क्षताः अपि संवृत्ताः सन्ति। अत्रान्तरे, जैशे-
मोहम्मदेत्यातकि-गुल्मेन अस्याक्रमणस्य उत्तरदायित्वमंगीकृतमस्ति।
नववर्षम्‌-भारतम्‌

अष्टाधिक-द्वि-सहस्र-तमम भिनवम  आग्ल-वर्षम  अभिनन्दितुं
महानगर-वासिनो जनाः गत-निशीथे सुदृढ-सुरक्षा-मध्ये विभिन्नेषु

ऐतिहासिक-स्थलेषु, भोजनावासालयेषु, विपणिकेन्द्रेषु च हर्षोल्लास-
पुरस्सर उत्सवायोजने मग्नाः अभूवन्॥ निवर्तमानाब्दस्य उपसंहारं, नूतन-
ख्रैस्त-संवत्सरस्य शुभारम्भं च उपलक्ष्य राष्ट्रिय-राजधान्यां दिल्ल्यां
विभिन्नानि ऐतिहासिक-स्थलानि चित्र-विचित्रैः विद्युद्-दीपालंकरणैः
समुज्ज्वलानि आसन्॥ दिल्ली-वासिनो जनाः नूतनांग्ल-वषस्यारंभे
मध्येनिशीथं मन्दिराणि, गुरु-द्वाराणि, गिरिजा-गृहाणि च गत्वा इष्टदेवानां
मंगलाराधनां विहितवन्तः। एवमेव कोलकाता-मुम्बई-प्रभृतिभ्योऽपि
महानगरेभ्यः नव-वर्षोत्सवायोजनस्य हर्षद-वृत्तानि समधि-गतानि सन्ति।
शुभे अवसरेऽस्मिन केन्द्रीय-गृहमन्त्री राजनाथ-सिंहः उत्तराखण्डे उत्तराकाशी-
स्थे मालती-आरक्षि-स्थात्रे भारत-तिब्बत-सीमारक्षिभिः सार्धम आनन्दोत्सवं
समायोजयत॥ नूतन-वर्षस्य शुभारम्भम अभिलक्ष्य राष्ट्रपतिना श्रीरामनाथ-
कोविन्देन, प्रधानमन्त्रिणा श्रीनरेन्द्र-मोदिना च देशवासिभ्यो जनेभ्यो
हार्दिकाभि-नन्दनानि, वर्धापनानि च व्याहृतानि।
