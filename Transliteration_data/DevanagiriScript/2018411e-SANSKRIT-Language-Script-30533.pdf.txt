दिनाकः 11-04-2018
साय - 06:10

मुख्यवार्ताः

* अल्जीरियादेशस्य राजधान्याः बहिः अद्य सैनिकविमाने विस्फोटेन
एकाशीत्युत्तरैकशतं यात्रिणो मृताः।

० अन्तार्राष्ट्रिय-ऊर्जामंचस्य षोडषतमं मन्त्रिस्तरीयोपवेशनमद्य
नवदिल्ल्यां समारन्धम् 

* प्रधानमन्त्री नरेन्द्रमोदी अधुना स्वावासे प्रधानमन्त्रि-मुद्रा-योजनया
लाभार्थिभिः शताधिक-युवा-उद्यमिभिः विचार-विनिमयं करोति।

० रक्षा-मन्त्रिणा निर्मलासीतारमणेन भारतं रक्षोपकरण-निर्माण-केन्द्रत्वेन
विकसितुं रक्षोद्योगिनां सहयोगं समाहूतम॥

अल्जीरियादेशस्य राजधान्याः बहि: अद्य सैनिकविमाने विस्फोटेन
एकाशीत्युत्तरैकशतं यात्रिणो मृताः। स्थानीय-दूरदर्शनानुसारं पश्चिमीय-
नगरीं बेचरं गम्यमाने विमाने द्विशतं यात्रिणो आसन्॥

प्रधानमन्त्री ऊर्जा

अन्तार्राष्ट्रिय-ऊर्जामंचस्य  षोडषतमं मन्त्रिस्तरीयोपवेशनमद्य
नवदिल्ल्यां समारब्धम्॥ सम्मेलनमुद्घाटयन् प्रधानमन्त्री नरेन्द्रमोदी
सुलभमूल्येन ऊर्जापूर्तिं समाहूतवान्॥ तेन प्रोक्तं यत् प्रशासनं जलवायु-
परिवर्तनं निराकर्तुं समुज्ज्वलं भारतं निर्मातुं च दृढ्प्रतिज्ञं वर्तते। भारतं
विश्वे तीव्रगत्या प्रवर्धमाना अर्थव्यवस्था अस्ति। शिलातैलमन्त्रिणा
धर्मेन्द्रप्रधानेन स्व-सम्बोधने कथितं यत् द्वाविंशतिवर्षाण्यनन्तरं
सम्मेलनमिदं भारते आयोज्यते। देशस्य सामाजिक-आर्थिकविकासः ऊर्जा-
सद्भावेन एव सम्भवति। सम्मेलने अमेरिका-चीन-जापान-रूस-सऊदीअरब-
कतर-नाइजीरिया-देशानां प्रतिनिधयो भागं भजन्ति।

प्रधानमन्त्री मुद्रा मुद्रा

प्रधानमन्त्री नरेन्द्रमोदी अधुना स्वावासे प्रधानमन्त्रि-मुद्रा-योजनया
लाभार्थिभि: शताधिक-युवा-उद्यमिभि: विचार-विनिमयं करोति। योजनेयं
पंचदशोत्तर-द्विसहस्रतमे वर्षे समारब्धा, एतदनुसारं विनैव प्रतिभूम 
युवोद्यमिभ्यः ऋणसौविध्यं दीयते। एवं देशे उद्यमितां समेधितुं प्रशासनं
वांछति।

निर्मलासीता रमन:

प्रधानमन्त्री नरेन्द्रमोदी श्व: चेन्नईनगरे रक्षोपकरणानां दशमं
प्रदर्शनीमुद्घाटयिष्यति। रक्षा-मन्त्रिणा निर्मलासीतारमणेन भारतं
रक्षोपकरण-निर्माण-केन्द्रत्वेन विकसितुं रक्षोद्योगिनां सहयोगं समाहूतम्
अद्य नवदिल्ल्यां वार्ताहरैः भाषमाणया तया प्रोक्तं यत् प्रशासनं
सार्वजनिक-रक्षोपक्रमान् निजी-रक्षोपक्रमान् एच समेधितु साहाय्यं करिष्यति।
तमिलनाडुराज्यं रक्षोपकरण-निर्माण-केन्द्र-भवत्विति प्रशासनं विचारयित।

जम्मूकश्मीर:

जम्मूकश्मीरस्य कृलगामजनपदे अद्य सुरक्षाबलैः संघर्षे सैनिकः
वीरगतिं प्राप्तः, आतंकवादी अपि हतः। आधिकारिक-सोतसा सैन्यकार्मिकौ
क्षतौ इत्यपि सूचितं क्षत्रे एकस्मिन् गृहे लश्कर-ए-तैयबा-गुल्मस्य
आतकवादिनां सम्भावितोपस्थिति-दृशा अन्वेषणं प्रचलति। गतरात्रौ
एतदभियानमारब्धमासीत्। घटना-स्थलं निकषा नागरिकप्रदर्शनेषु
जनद्वयमपि पंचत्वं गतम्॥

राष्ट्रपतिः

द्वैपाक्षिक-सम्बन्धं दृढीकर्तु भारत-ज्ाम्बियादेशौ चतुर्मन्धिपत्राणि
हस्ताक्षरितवन्तौ। राष्ट्रपतिना  रामनाथकोविन्देन जाम्बिया-राष्ट्रपतिना
इडगर लंगूवर्येण सार्धं लुसाकायां शिष्टमण्डलस्तरीयावार्ता समाचरिता।
अत्रान्तरे राष्टराध्यक्षौ परस्पर-हित-विषयेऽपि विचारविनिमयम् अकुरूताम्

जकरवबर्गः

फेसबुक-संस्थापकेन ज़करबर्ग इत्यनेन प्रोक्तं यत असौ
निर्वाचनसम्बन्धि-सांगणिक-विवरणानां गोपनीयता वाछति। अमेरिकायाः
न्यायिक-वाणिज्यिक-समित्योः समक्षं सयुक्तवादश्रवणावधौ अमुना एतत्
उक्ततम्

राष्ट्रमण्डलक्रीडा:

आस्ट्रेलियाया: गोल्डकोस्टे समायोजितासु एकविंशति-राष्ट्रमण्डल-
क्रीडासु अद्य सप्तमे दिने श्रेयसीसिहेन देशाय स्वर्णपदकं विजितम्॥ एषा
महिलानां भुशुण्डिलक्ष्यभेदने उबलटैप-विधायां स्पर्धा क्रीडति स्म।
राष्ट्रपतिना अस्यै शुभकामनाः व्याहृताः अस्याः विधायाः पुरूषाणां
स्पर्धायां अंकुरमित्तलेनापि कांस्यपदकं स्वायत्तीकृतम॥


                                                     || इति वार्ताः ॥।