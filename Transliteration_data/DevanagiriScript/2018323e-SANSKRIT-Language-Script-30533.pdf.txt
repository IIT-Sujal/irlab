दिनांकः 23-03-2018
साय - 06:10

मुख्यवार्ताः

 पंचविंशति-राज्यसभासनानां कृते सप्तराज्येषु मतदानमद्य अपराह्णे
चतुर्वादने सम्पन्नम्

* दिल्ली-उच्चन्यायालयेनाद्य आम-आदमि-पार्टीतिदलस्य विंशति-
विधायकानाम् अयोग्यता-प्रख्यापिका केन्द्रस्याधिसूचना निरस्तीकृता।

* भारत-यात्रारतेन जर्मनीदेशस्य राष्ट्रपतिना फ्रैंक-वॉल्टर-स्टेन्मेयर-
इत्यनेन अनुसन्धान-वाणिज्य--विज्ञान-प्रविध्यादि-क्षेत्राणां समुन्नतये
देशयोर्मध्ये संवाद-सहयोगयो: आवश्यकता प्रतिपादिता।

* चीनदेशेनाद्य अमेरिकातः: शूकरमांस-एल्यूमीनियमनलिकादीनां
अर्बुदत्रयडालरस्य आयात-वस्तुषु सीमा-शुल्क-संवर्धनस्य
योजनोद्घोषिता।

राज्यसभा

पंचविंशति-राज्यसभासनानां कृते सप्तराज्येषु मतदानमद्य अपराहणे
चतुर्वादने सम्पन्नम् मतगणना पंचवादने समारब्धा। अष्टपंचाशत्
राज्यसभासनानि रिक्तानि आसन् मार्च-पंचदश्यां दशराज्यानां त्रयस्त्रिशत्
प्रत्याशिनो निर्विरोधं चिताः आसन्॥ उत्तरप्रदेश-पश्चिम-बंगाल-कर्नाटक-
झारखंड-छत्तीसगढ्-तेलंगाना-केरलेतिराज्येषु अद्य मतदानं संजातम्

संसद

अद्य पंचदशदिवसेऽपि संसदः कार्यजातं विपक्षस्य कोलाहलकारणात्
स्थगितम्॥ सदनयोः उपवेशनारम्भे दिवंगगतेभ्यो वीरेभ्यो भगतसिंह-
राजगुरू-सुखदेवेभ्यः सांसद! श्रद्धांजलि: समर्पित:। लोकसभा प्रथमं
मध्याहन यावत् तदनु च मंगलवासरं यावत् राज्सभायाश्च कार्यजातं
सोमवासरं यावत् स्थगितम्॥ सांसदानाम् अनुचितव्यवहारः राज्सभा-
सभापतिना एम-ब्रेंकग्रा-नायड्रना विनिन्दित:। तेन विपक्षिदलानि
स्थगनस्यावधिविषये पृष्टानि।

आप-विधायकः

दिल्ली-उच्चन्यायालयेनादय आम-आदमि-पार्टीतिदलस्य विंशति-
विधायकानाम। अयोग्यता-प्रख्यापिका केन्द्रस्याधिसूचना निरस्तीकृता।
न्यायाधीशयो: संजीव-खन्ना-चन्द्रशेखरयो: पीठेन निर्णीतं यत। लाभ-पद-
ग्रहणारोपे एते विधायकाः निर्वाचनायोगेन न श्रुताः आसन यदृधि प्राकृतिक-
न्याय-सिद्धान्तस्य अवहेलना आसीत॥ न्यायालयेन प्रकरणमिदं
निर्वाचनायोगं प्रति पुनः विचारार्थं प्रत्यावर्तितमस्ति।

उच्चन्यायालयः

दिल्ली-उच्चन्यायालयेनाद्य कांग्रेसदलस्य वरिष्ठनेतुः पी
चिदम्बरमित्यस्य पुत्रः कार्तिचिदम्बरं निगडनात पप्रत्याभूतिः प्रदत्ता। असौ
आई एन एक्स मीडिया-भ्रष्टाचार-प्रकरणे आरोपिताऽस्ति। न्यायालयेन
कार्तिचिदम्बर: निर्दिष्ट: यत् दशलक्षरूप्यकराशे: प्रत्याभूति: तेन प्रदातव्या।
सहव सी. बी. आई. विभागस्यानुमतिं विना देशात् बहिः न गमिष्यति।
तस्य विदेशगमनानुमति-पत्रं प्रागेव प्राधिकरणेन स्वायत्तीकृतमस्ति।

जर्मनदेश:

भारत-यात्रारतेन जर्मनीदेशस्य राष्ट्रपतिना फ्रैंक-वॉल्टर-स्टेन्मेयर-
इत्यनेन अनुसन्धान-वाणिज्य-विज्ञान-प्रविध्यादि-क्षेत्राणां समुन्नतये
देशयोर्मध्ये संवाद-सहयोगयो: आवश्यकता प्रतिपादिता। असौ अद्य दिल्ली-
विश्वविद्यालये अभिभाषते स्म। यूरोप-महादेशे समृद्धयर्थ जर्मनी
सर्वसम्भवप्रयासान् विदधाति। विश्वकल्याणाय भारतं प्रयासेषु महत्त्वपूर्ण-
सहयोगित्वेन असौ प्रत्यपादयत॥ भारतीयछात्राः जर्मन-विश्वविद्यालयेषु
अध्ययनार्थमपि अमुना प्रोत्साहिताः।

चीनदेश:

चीनदेशेनाद्य अमेरिकातः  शूकरमांस-एल्यूमीनियमनलिकादीनां
अर्बुदत्रयडोलरस्य आयात-वस्तुषु सीमा-शुल्क-संवर्धनस्य योजनोद्घोषिता।
इत: पूर्व अमेरिका-राष्ट्रपतिना डोनल्ड-ट्रम्पेण चीनदेशात् आयातित-इस्पात-
एलुमिनियम-वस्तुषु सीमा-शुल्कः प्रवर्धितः आसीत्॥ चीनदेशस्य
वाणिज्योद्योग-मन्त्रालयेन अमेरिका अध्यर्थितः यत असौ विश्वस्य
बृहत्तमार्थव्यवस्थयोः प्रतिस्पर्धा न कारयेत्॥

गहलोत:

सामाजिकन्याय-अधिकारितामन्त्रिणा थावरचन्द-गहलोतेन
नवदिल्ल्यां भारतीय-साकेतिकभाषायाः शब्दकोष: लोकार्पितोऽस्ति।
त्रिसहस्रशब्दसमन्वितशब्दकोषोऽयं देशे प्रथमं वर्तते। मन्त्रिणोक्तं यत्
एतेन श्रवण-दिव्यांगानां सौविध्यं भविष्यति।

हरदीप:
देशे नगरक्षेत्राणां सततविकासाय प्रशासनं वचनबद्धमस्ति।
नगरोन्नयन-मन्त्री हरदीपसिंहपुरी अद्य नवदिल्ल्यां नागर-
आजीविकाभियान-विषये समायोजिते कार्यशालायामेतद्‌ उक्तवान् तेन
प्रोक्तं यत अभियानेन प्रशासनस्य लक्ष्यं देशस्यान्तिम-व्यक्तेः समुन्नतिः
विद्यते।
                                          || इति वार्ताः ॥।
