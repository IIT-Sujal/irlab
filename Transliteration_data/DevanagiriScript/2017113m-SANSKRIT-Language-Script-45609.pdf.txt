संस्कृतवार्ताः

(प्रातः)

दिनांकः - 03/11/2017

प्रातः- 06.55

प्रवाचकोऽनुवादकश्च - निरञ्जन-कुमार-निर्मलः

आशुलिपिकः- मनोज-कुमारः

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः निरञ्जन-कुमार-निर्मलः

मुख्य-वार्ताः

 

प्रधानमन्त्रिणा श्रीनरेन्द्रमोदिना खाद्यपेयोद्योगानां भारत-विश्व-कार्यक्रमः अद्य
नवदिल्ल्याम् उद्भाटयिष्यते।

संयुक्तराष्ट्रसंघेन पाकिस्तान-स्थितस्य जैश-ए-मोहम्मद-संघटनस्य मसूद-अजहरस्य
वैश्विकातंकवादित्वेन नामोदघोषणविषये चीनदेशस्य विरोधमभिलक्ष्य भारतेन
नैराश्यं प्रकटितमस्ति।

अपिच

अमेरिकीय सीनेट

भारते भावि-अमेरिकीय-राजदूतत्वेन केनेथ-जेस्टरस्य नियुक्तिः अमेरिकीय-सीनेट
द्रारा ध्वनिमतेन अनुमोदिता।

 
विश्वखाद्य भारतम्‌

प्रधानमन्त्रिणा श्रीनरेन्द्रमोदिना खाद्यपेयोद्योगानां भारत-विश्व-कार्यक्रमः अद्य
नवदिल्ल्याम्‌ उद्भाटयिष्यते। खाद्यप्रसंस्करण-मन्त्रालयेन समायोज्यमाने कार्यक्रमेऽस्मिन्‌
निवेशक-विनिर्मातू-नीतिनिर्धारकाः भागं ग्रहिष्यन्ति। खाद्य-प्रसंस्करण-मन्त्री हरसिमरत-
कौर-बादलः आकाशवाणीम्‌ असूचयत्‌ यत्‌ खाद्य-प्रसंस्करण-क्षत्रे प्रत्यक्षं वैदेशिक-निवेशः
प्रतिशतं चत्वाररिंशन्मितः वर्धितोऽस्ति।

विश्वखाद्य-जापानम्‌

सप्तदशोत्तरद्विसहस्रतमवर्षीये भारत-विश्व-खाद्य-कार्यक्रमे जापानःदेशीयाः प्रायः
षष्टि-समवायाः द्वादश-मुख्यकार्यकार्याधिकारिणश्च भागं ग्रहिष्यन्ति। भारते जापानस्य
राजदूतः नवदिल्ल्यां व्याहरत् यत् अनेन कार्यक्रमेण भारते जापानस्य निवेशः
प्रोत्साहयिष्यते।

चीनम-अजहरः-भारतम्‌

संयुक्तराष्ट्रसंघेन पाकिस्तान-स्थितस्य जैश-ए-मोहम्मद-संघटनस्य मसूद-अजहरस्य
वैश्विकातंकवादित्वेन नामोदघोषणविषये चीनदेशस्य विरोधमभिलक्ष्य भारतेन नैराश्यं
प्रकटितमस्ति। विदेशमन्त्रालयस्य प्रवक्ता रवीश-कुमारः व्यज्ञापयत् यत् केवलम् एकेन देशेन
विषयेऽस्मिन् अन्ताराष्ट्रिय सहमतिः बाधिता।

सर्वोच्च न्यायालयः 

सर्वोच्च न्यायालयेन अद्य अधाराधिनियमस्य संवैधानिक वैधतां विरुध्य प्रस्तुतायां
याचिकायां वादश्रवणं विधास्यते। गतदिने न्यायमूर्ति- जे. चेलमेश्वरस्य आध्यक्ष्ययुतस्य
खण्डपीठस्य समक्षं विषयोऽयम् उपस्थापितः।

प्रधानमन्त्री-अक्षरधाम

प्रधानमन्त्रिणा नरेन्द्रमोदिना भारतस्य कल्याणाय अखिलेऽपि जगति प्रसृताः
स्वामिनारायण-सम्प्रदायस्य सहस्रः साधवः प्रतिज्ञातुम् अध्यर्थिताः। गतदिने गान्धिनगरे
अक्षरधाम-मन्दिरस्य रजत-जयन्ती-कार्यक्रमं सम्बोधयन् श्री मोदी प्रत्यपादयत् यत् भारतीय
स्वतंत्रतायाः पञ्चसप्तति-तमाब्दं यावत् तेभ्यः स्वीय-प्रतिश्रुतिः प्रपूरणीया। प्रधानमन्त्रिणा
प्रोक्तं यत् प्रमुखेण स्वामिमहाराजेन अखिलेऽपि विश्वे द्वादशशतं मन्दिराणि निर्मितानि।

जस्टरः

भारते भावि-अमेरिकीय-राजदूतत्वेन केनेथ-जेस्टरस्य नियुक्तिः अमेरिकीय-सीनेट
द्वारा ध्वनिमतेन अनुमोदिता। असौ रिचर्ड-वर्मनः स्थानं ग्रहिष्यति।

जम्मू-कश्मीर प्रतिशंघर्षः

दक्षिण-कश्मीरे पुलवामा-जनपदस्य साम्बूरा-क्षेत्रे सुरक्षाबलैः सह सञ्जाते प्रतिसंघर्षे
एकः आतंकवादी व्यापादितः। प्रतिसंघर्षेऽस्मिन् सैन्य भटद्वयं वीरगतिं गतं
केन्द्रीयारक्षितारक्षिबलस्य एकः भटश्च व्रणितः। गतसायं पम्पोर-क्षेत्रस्य साम्बूरा-ग्रामे
आतंकवादिनां उपस्थिति-सम्बद्धं वृत्तम् अनुसृन्य क्षेत्रेऽस्मिन् अन्वेषणाभियानं प्रवर्तितम्।

जम्मू-कश्मीरम् - शाहः 


जम्मू-कश्मीरे सोपियां-जनपदे भाजपा-दलस्य युवैकांशस्य गौहर-भट्टस्य
मृत्युमभिलक्ष्य भाजपाध्यक्षेण अमितशाहेन शोकः प्रकटितः। किलोरा-क्षेत्रस्य एकस्मात्
उद्यानात् तस्य शवः अधिगतः। भाजपाध्यक्षेण प्रोक्तं यत् संकटकालेऽस्मिन् भाजपादलं
पीडित-परिवारेण सह दृढतया स्थितो वर्तते।

                                                     इति वार्ता:

 

 

 
