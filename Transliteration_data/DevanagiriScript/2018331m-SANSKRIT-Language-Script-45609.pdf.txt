
दिनांक: 31-03-2018
प्रातः 06:55

प्रवाचकोऽनुवादकश्च- परमानन्द-ज्ञाः

आशुलिपिकः ~ ओम्प्रकाश-ठाकुरः

इयम्‌ आकाशवाणी
सम्प्रति वार्ताः श्रूयन्ताम्
प्रवाचकः - परमानन्द-झाः

मुख्य-वार्तः

 प्रधानमन्त्री श्रीनरेन्द्र-मोदी न्यगादीत्‌ यद्‌ इच्छाशक्तिः क्रियाशक्तिश्चेत्येतद्
द्वयं कस्यचिद्‌ राष्ट्रस्य कृते महत्तमा सम्पत्ति विद्यते, अपि च, जनैः परिवर्तनाय
सकृन्निर्णये विहिते सर्वमपि सम्भवि जायते।

 आरतीय-रिजर्व-बैकस्य, तच्छासितानाम्‌ अभरिकरण-बैकीय-शाखानां च
कार्यालयाः अद्य कर -दातृणां साविध्यमनुध्याय सायम्‌ अष्ट-वादन-पर्यन्तं
समुदघाटिताः स्थास्यन्ति।

अपि च,

 भारत-पाकिस्तान-देशौ पारस्परिकैः राजदूतावासाधिकारिभिः सार्धं सद्-व्यवहार-
सम्बद्धान् विषयान् -सौहार्दं समाधातुं सहमतौ जातौ स्तः।

प्रधानमन्त्री-हैकथॉन्‌

प्रधानमन्त्री श्रीनरेन्द्र-मोदी न्यगादीत्‌ यद्‌ इच्छाशक्तिः, क्रियाशक्तिश्चेत्येतद्‌
द्वयं कस्यचिद् राष्ट्रस्य कृते महत्तमा सम्पत्तिविर्द्यते, अपि च, जनैः परिवर्तनाय
सकृन्निर्णये विहिते सर्वमपि सम्भवि जायते। अष्टादशाधिक-द्वि-सहस्रतम-वर्षीयायाः
स्मार्ट इण्डिया हैकथान्-प्रतिस्पर्धायाः निर्णायके चक्रे समवेतान् प्रतिभा-शालिनो युव-
प्रतिभागि-जनान् गत-सायं नवदिल्ल्यां दृश्य-श्रव्य-प्रणालिकया सम्बोधयता श्रीमोदिना
समुदीरितं यत् नवाचारेषु साम्प्रतिकीनां वैश्विक-समस्यानां समाधानस्य पूर्णं सामर्थ्य
विराजते। सः अवादीत् यत् कस्याश्चित् समस्यायाः समाधानार्थं तन्मूलान्वेषणं,
नवचिन्तन-पद्धत्या तत्प्रशमनोपायचिन्तनं चावश्यके स्तः। अत्रेदं ध्यानास्पदं
विद्यते यत् स्मार्ट इण्डिया हैकथान्-प्रतिस्पर्धेयं युवकानां विशिष्य आभियान्त्रिकी-
च्छात्राणां मस्तिष्केषु विभिन्नां सामाजिक-समस्यानां समाधानाय नूनत-चिन्तन-
प्रवृत्तिं प्रोत्साहयितुं प्रशासनेन प्रतिवर्ष समग्रे देशे समायोज्यते। अस्मदीयो वार्ताहरो
विज्ञापयति यद् ऐषमः दिवस-द्वयात्मके एतस्मिन् प्रतिभा-महाकुम्भे देशस्य अष्ठा-
विंशतो स्पर्धा-केन्द्रेषु आहत्य लक्ष-प्रायाः प्रतिशाविनो युवकाः भागमाददानाः
विद्यन्ते।

बैंकानि-भारतीयरिजर्वबैंकम्

भारतीय-रिजर्व-बैंकस्य, तच्छासितानाम् अभिकरण-बैंकीय-शाखानां च
कार्यालयाः अद्य प्रवर्तमान-वित्तवर्षस्यान्तिमे दिवसे कर-दातृणां साविध्यमनुध्याय
सायम् अष्ट-वादन-पर्यन्तं समुद्घाटिताः स्थास्यन्ति। वैद्युदाणविकं देय-विनिमय-
जातम् अपि मध्य-रात्रि-पर्यन्तं निर्बाधमनुवर्त्तिष्यते। शासि-बैंकेन सन्दर्भेऽस्मिन् ह्यो
वक्तव्यं प्रसारयता स्पष्टीकृतं यत् सोमवासरे सत्स्वपि सकलेषु सम्बद्ध-बैंकीय-
कार्यालयेषु पिहितेषु, तत्कार्यालयाः यथावद् उद्घाटिताः भविष्यन्ति।

भारत-पाकिस्ताने-राजनयिकाः

भारत-पाकिस्तान-देशौ पारस्परिकैः राजदूतावासाधिकारिभिः सार्धं सद्-व्यवहार-
सम्बद्धान् विषयान् स-सौहार्द समाधातुं सहमतौ जातौ स्तः। गतसायं देश-द्वयस्य
विदेश-मन्त्रालयाभ्यां प्रसारिते वक्तव्ये उभावपि देशौ गत-शताब्द्याः द्वि-नवतितम-
वर्षीयायाः पारस्परिक-राजनयिक-सम्बद्धायाः आचार-संहितायाः अनुसारि
स्थिरीकृतान्‌ व्यवहारान्‌ यथावद्‌ अनुपालयितुं प्रतिबद्धतां प्रकाशितवन्तौ।

केन्द्रीयमाध्यमिकशिक्षामण्डलम्‌-परीक्षातिथिः

केन्द्रीय-माध्यमिक-शिक्षा-मण्डलेन नातिचिरं निरस्तत्याः एकस्याः द्वादश-
कक्षा-परीक्षायाः नूतन-तिथिः समुद्घोषिताऽस्ति। गतसायं नवदिल्ल्यां विद्यालयीय-
शिक्षा-सचिवेन अनिल-स्वरूपेण नूतनां तिथिं समुद्घोषयता स्पष्टीकृतं यत् सम्प्रति
अर्थशास्त्र-विषयिणी द्वादश-कक्षीया परीक्षा एप्रिल्-मासस्य पञ्चविंशे दिनांके भविता।
गणित-विषयिष्याः दशम-कक्षा-परीक्षायाः कृते नूतन-तिथिश्च आगामि-
पञ्चदिवसाभ्यन्तरे प्रकाशमानेष्यते।

                                                   || इति वार्ताः ||
