 
संस्कृतवार्ताः

दिनांक: - 03/ 10/ 2017
प्रात: - 06 : 55

प्रवाचकोऽनुवादकश्च - परमानन्द-झाः

आशुलिपिक: - अख़लद-नजम:

इयम्‌ आकाशवाणी

सम्प्रति वार्ताः श्रूयन्ताम्

प्रवाचकः - परमानन्द-झाः

मुख्यवार्ताः

प्रधानमन्त्री श्रीनरेन्द्र-मोदी अद्य हिमाचल-प्रदेशे विलासपुर-नगर्याम् अखिल-भारतीय-आयुर्विज्ञान-संस्थानस्य
शिलान्यासं विधत्ते।

भारत-बांग्लादेशयोः सीमा-सुरक्षा-बलानां प्रमुखयोर्मध्ये द्वि-वार्षिकं मन्त्रणोप-वेशनम् अद्य नव-दिल्ल्यां
समारभते।

अमेरिकायां लास-वेगास-स्थे संगीत-कार्यक्रमे ह्यो दुरापादिते भीषणे गोलिका-वर्षणे न्यूनान्न्यूनाः ऊन-षष्टिर्जनाः
मृताः, सप्त-विंशत्यधिकाः पञ्च-शतं च क्षताः संजाताः।

अपि च,

ऑस्ट्रेलियां  विरुध्य विंशति-प्रतिर्विंशति-क्षेप-चक्राणां क्रिकेट्-स्पर्धा-शृंखलायाः कृते भारतीय-क्रीडक-वृन्दं समुदः
घोषितम्।

 

प्रधानमन्त्री- हिमाचलः
प्रधानमन्त्री श्रीनरेन्द्र-मोदी अद्य हिमाचल-प्रदेशे बिलासपुर-नगर्याम् अखिल-भारतीय-आयुर्विज्ञान-संस्थानस्य शिलान्यासं
विधत्ते। सार्ध-सप्त-शत-शायिकानां क्षमता-युतोऽयं चिकित्सालयः प्रशासनस्य सार्ध-त्रिशताऽधिक-सहस्रः
कोटि-रूप्यकाणां व्ययेन विनिर्मास्यते।

राष्ट्रपतिः - अन्यपश्चवर्त्यायोगः

 

राष्ट्रपतिना श्रीरामनाथ-कोविन्देन अन्य-पश्चवर्त्ति-वर्गीयान्‌ प्रभेदान्‌ परीक्षितुं कश्चन आयोगः संघरितः। सेवाः
-न्यायाधीशस्य जी.रोहिणी-वर्यस्य आध्यक्ष्ये संघरितोऽयम्‌ आयोगः उक्त-सन्दर्भे द्रादश-सपताहाऽभ्यन्तरे स्वीयं
प्रतीबेदन प्रस्तोतुं निर्विष्टो5स्ति।

 



 

भारत-बांग्लादेशयोः सीमा-सुरक्षा-बलानां प्रमुखयोर्मध्ये द्वि-वार्षिकं सम्भाषणोप-वेशनम् अद्य नव-दिल्ल्यां
समारभते। आधिकारिक-सूत्रैः संसूचितं यद् दिवस-त्रयात्मके महा-निदेशक-स्तरीये एतस्मिन् पञ्च-चत्वारिंशे द्विः
-वेशने रोहिंग्या-शरणार्थिनां चंक्रमणं, भारतीय-कपट-मुद्राणां, मादकौषध-द्रव्याणां च अवैध-व्यापारः
यादयो विषयाः प्रामुख्येण परिचर्चयिष्यन्ते।


वित्तमन्त्री अरुण-जेटली बांग्लादेशस्य द्वि-दिवसीयां यात्रामुद्दिश्य अद्य ढाका-नगरीं प्रयाति। सः तत्र
, मुद्रा-मुक्ताम् अर्थ-व्यवस्थां च अधिकृत्य भारतस्य अनुभूतीनां विषये व्याख्यानं प्रस्तोष्यति। शासकीय
व्याहृतं यत् जेटली श्वः बांग्लादेशस्य प्रधानमन्त्रिणम् अपि मेलिष्यति।

अमेरिका-गोलिकावर्षणम्

 

अमेरिकायां लास-वेगास-स्थे संगीत-कार्यक्रमे ह्यो दुरापादिते भीषणे गोलिका-वर्षणे न्यूनान्न्यूनाः ऊन-षष्टिर्जनाः मृताः,
सप्त-विंशत्यधिकाः पञ्च-शतं च क्षताः संजाताः सूच्यन्ते। प्राप्त-वृत्ताऽनुसारं चतुः षष्टि-वर्षीयः स्टीफन्-पैडाक्-नाम
वाडा-वासी कश्चन अतिवादी मुक्ताकाशे प्रवर्तमाने संगीत-कार्यक्रमे समवेतान् जनान् लक्ष्यीकृत्य सहसा अविरलं
गोलिका-वषर्णम्‌ आरब्धवान्‌। अन्वीक्षणे पैडौकस्य केनचिद्‌ उग्रवादि-गुल्मेन सार्धं सम्बन्धः नेदानीं यावत्‌ प्राप्तो5स्ति।

ऑस्ट्रेलियां विरुध्य विंशति-प्रतिर्विंशति-क्षेप-चक्राणां क्रिकेट्‌-स्पर्धा-शंखलायाः कृते भारतीय-क्रीडक-वृन्दं समुद्‌.
घोषितम्‌ पश्चदश-सदस्यात्मके एतस्मिन्‌ वृन्दे वामबाहु-क्षेपकः आशीष-नेहरा, आरम्भिक-क्रीडकः शिखर-धवनश्च पुनः
प्रवेशं प्रदत्तौ स्तः। शंखलायाः प्रथमा स्पर्धा शनिवासरे रांची-नगर्या समायोज्याऽस्ति।
