सस्कृतवातौः
दिनाकः- 03-04.2018
सायम्‌ - 06:10
७ उच्चतम-न्यायालयः अनुसूचित-जाति-जनजाति अत्याचार
नियन्त्रणाधिनियममाश्नित्य स्व-निर्णय न स्थगितवान्‌।

® प्रधानमन्त्रिणा इराक-देशस्य मोसूल-नगरे इस्लामिक-स्टेट आतङ्किभिः
हतानाम्‌ आश्रितेभ्यः प्रत्येकं दश-लक्ष-रुप्यकाणाम्‌ अनुग्रह-राशेः
प्रदानमुद्घोषितम् अस्ति।

७ विपक्षस्य तुमुलकोलाहलात् संसदः सदनयोः कार्यजातं अद्य नवदशेऽपि
दिवसे स्थगितम्।

७ जम्मू-कश्मीरस्य पुञ्छ-जनपदे संघर्ष-विराममुल्लंघ्य पाकिस्तान-
गोलिकाप्रहारैः सैनिकः वीरगतिं प्राप्तवान्।

उच्चतम-न्यायालयः

उच्चतम-न्यायालयः अनुसूचित-जाति-जनजाति अत्याचार
नियन्त्रणाधिनियममाश्रित्य स्व-निर्णयं न स्थगितवान्। अद्य केन्द्रस्य पुनर्विचार-
याचिकायाः श्रवणे न्यायालयेनोक्तं यत् सा याचिका सविस्तरं श्रोष्यते। याचिका
दश-दिनानि अनन्तरं पुनः श्रोष्यते। न्यायालयेन तावत् सर्वे पक्षाः स्व-स्व-
लिखितोत्तरं प्रदातुम् अध्यर्थिताः। मार्च-विंशत्यां प्रदत्त-निर्णये न्यायालयेन
व्यवस्था-प्रदत्तासीत् यत् तद्-विधेरन्तर्गतं कस्यापि स्वतः निग्रहणं न शक्यमिति।

लोकसभा-राजनाथः

अत्रान्तरे प्रशासनेन एते आरोपाः निराकृताः यत् अनुसूचित जाति-जनजाति
अत्याचार-निवारण विधिः न शिथिली-क्रियते। गृहमन्त्रिणा राजनाथ सिंहेन
लोकसभायाम् इदं प्रबलं व्याहृतं यत् प्रशासनं विधेः सबलं कार्यान्वयनार्थं
कृतसंकल्पं विद्यते।

केजरीवाल
दिल्ली-उच्च-न्यायालयेन अद्य केन्द्रीय-वित्त-मन्त्रिणः अरुण-जेटली इत्यस्य
दिल्लीमुख्यमन्त्रिणः अरविन्द-केजरीवालस्य अन्येषां च चतुर्णाम् आम-आदमी-
पार्टी-नेतृणां सा सयुक्त-सहमति-याचिका स्वीकृतास्ति। अनेन न्यायालयेन
दशकोटि रुप्यकाणाम्‌ अवमानना याचिका समापितास्ति। अवमानना याचिका श्री
जेटलिना केजरीवाल अन्यान्‌ च विरुद्ध्य प्रस्तुता आसीत्‌। सहमति याचिकायाम्‌
आम-आदमी-पार्टी नेतृभिः श्री जेटलीतः क्षमा-याचना कृता अस्ति।

 

प्रधानमन्त्री-अनुग्रह राशिः

प्रधानमन्त्रिणा इराक-देशस्य मोसूल-नगरे इस्लामिक-स्टेट आतङ्किभिः
हतानाम्‌ आश्रितेभ्यः प्रत्येक दश-लक्ष-रुप्यकाणाम्‌ अनुग्रह-राशेः प्रदानमुद्घोषितम्‌
अस्ति। गुल्मेन ऊनचत्वारिशत्‌ भारतीयाः अपहत्य व्यापादिताः आसन्‌।
संसद

विपक्षस्य तुमुलकोलाहलात् संसदः सदनयोः कार्यजातं अद्य नवदशेऽपि
दिवसे स्थगितम्। राज्यसभायां नवनिर्वाचित-पुनः निर्वाचितानाम् एकचत्वारिंशत्
सदस्यानां शपथग्रहणानन्तरं ए.आई.ए.डी.एस.के., तेलुगुदेशम्-कान्ग्रेस, अन्ये च
विपक्षि-सासंदाः सदनमध्ये समागताः। ततः सभापतिना सदनं श्वः यावत्
स्थगितम्। लोकसभायामुपवेशनारम्भे एव ए.आई.ए.डी.एस.के. सदस्याः कावेरी-
नदी-जल-प्रबन्धन-मण्डल-विरचनं-अभ्याचन् सदनमध्ये समागताः अध्यक्षया तदनु
सदनं श्वः यावत् स्थगितम्।

जम्मू-कश्मीरः

जम्मू-कश्मीरस्य पुञ्छ-जनपदे संघर्ष-विराममुल्लंघ्य पाकिस्तान-
गोलिकाप्रहारैः सैनिकः वीरगतिं प्राप्तवान्। रक्षा-स्रोतसा आकाशवाणी सूचिता यत्
पाकिस्तानेन अद्य प्रातः भारतीय सैन्यस्थात्रेषु अविरल-गोलिकाः वर्षिताः। 

उत्तराखण्डः

वायुसेनायाः एम-आई-सप्तदश इति उदग्रविमानमद्य प्रातः रुद्रप्रयाग-
जनपदस्य केदारनाथे अवतरण-काले दुर्घटनाग्रस्तं जातम्‌। चालक समेत्य सर्वेऽपि
सप्तयात्रिणः ईषद्‌ व्रणिताः सन्ति।
प्रधानमन्त्री

मिथ्या-वार्ताहराणां मान्यता समाप्स्यते इति पत्रसूचना-कार्यालयस्य
विज्ञप्तिः प्रत्याहृता अस्ति। ह्यः एव एषा विज्ञप्तिः प्रसारिता आसीत्।

अमेरिका

अमेरिका-देशेन पाकिस्ताने सक्रियं मिल्ली-मुस्लिम-लीग् इति विदेशी
आतंकी दलं घोषितमस्ति। हाफिज-सईदस्य राजनीतिक-महत्त्वाकांक्षायामिदं
कठोराघातः विद्यते। लीग हाफिज-सईद् संचालितस्य जमात-उद-दावा इत्यस्य
राजनीतिक-मञ्चः वर्तते।

                                                        ।। इति वार्ताः ।।
