
दिनांकः 10-05-2018
सायं - 06:10

मुख्य-वार्ता:

 प्रधानमन्त्रिणा नरेन्द्रमोदिना प्रतिपादितम् यत् तद्दलं सर्वेषां विकासाय
समानतायै च कार्यमाचरति।

 प्रधानमन्त्री नरेन्द्रमोदी श्वः द्विदिवसीय यात्रायै नेपालदेशं
प्रस्थास्यति।

 राष्ट्रपतिः रामनाथकोविन्दः अद्य सियाचीने सैन्याधारशिविरे
प्रस्थितवान्।

 एशियामहाद्विपीय-जनसञ्चार-सम्मेलनं नवदिल्ल्यां समायोज्यते।


प्रधानमन्त्रिणा नरेन्द्रमोदिना प्रतिपादितम्‌ यत्‌ तद्दलं सर्वेषां
विकासाय समानतायै च कार्यमाचरति।  दले नैके अनुसूचितजाति-जनजाति-
अल्पसंख्यकवर्गयसदस्याः वर्तन्ते। असौ कर्णाटके दलस्य अनुसूचितजाति-
जनजाति-स्लममोर्चौ कार्यकर्तृन् नरेन्द्रमोदी ऐप-माध्यमेन सम्बोधयति स्म।
तेन प्रोक्तं यत्‌ तदलेन कथितवर्गेषु अत्याचार-अवरोधाधिनियमाः दृढीकृताः।
बाबा-साहेब-अम्बेडकरस्यानुमानम् असौ स्मरन् प्रोक्तवान् यत् भारतस्य
स्थानं विश्वे सर्वोपरि भविष्यति। दलस्य युवानः तस्यैव विचारान् आदर्शान्
चानुसरन्ति।


प्रधानमन्त्री-नेपालयात्रा

प्रधानमन्त्री नरेन्द्रमोदी श्वः द्विदिवसीययात्रायै नेपालदेशं
प्रस्थास्यति। गमनात् प्राक्  प्रधानमन्त्रिणा प्रतिपादितं यत् तस्य
नेपालदेशस्य तृतीयेयं यात्रा विद्यते। एतेन भारतेन सह नेपालस्य
मैत्रीसम्बन्ध-महत्त्वमनुमातुं शक्यते। अमुना प्रोक्तं यत् असौ नेपालदेशीयो
समकक्षं सम्मिल्य देशयोः विकासाय सम्बन्धदृढीकरणाय च विचारविमर्शम्
अनुष्ठास्यति।

 
राष्ट्रपति:

राष्ट्रपतिः रामनाथकोविन्दः अद्य सियाचीने सैन्याधारशिविरे
प्रस्थितवान्। विगत-चतुर्दशवर्षेषु प्रथमोऽयं राष्ट्रपतिः अवर्तत। यः विश्वस्य
सर्वोच्चयुद्धक्षेत्रे सम्प्राप्तवान्। असौ तत्र श्रीकोविन्द-कुमार-स्मारकमपि
निरीक्षिष्यति।

कर्णाटक-निर्वाचनम्‌

कर्णाटकविधानसभानिर्वाचनानाङ्कृते प्रचाराभियानमद्य समाप्तम्।
राज्ये शनिवासरे मतदानानि भविष्यन्ति। कांग्रेसाध्यक्षेण राहुलगान्धिना
अद्य प्रातः वार्ताहराः सम्बोधिताः। अत्रान्तरे तेन विभिन्नविषयानधिकृत्य
प्रधानमन्त्री तद्दलञ्चारोपितौ। अपरत्र भाजपादलाध्यक्षेण अमितशाहेन
बदामि राज्ये मार्गप्रचारः कृतः। अत्रान्तरे अमुना सह मुख्यमन्त्री प्रत्याशी
वी.एस.येदियुरप्पा अपि आसीत्‌।

 

जनसञ्चारसम्मेलनम्‌

एशियामहाद्विपीय-जनसंचार-सम्मेलनं नवदिल्ल्यां प्रचलति।
सूचनाप्रसारणमन्त्रिणा स्मृतिईरानीवर्यया अभिहितं यत् भारते
जनसज्चारमाध्यमं द्रुतगत्या समेधते। साङ्गणिकविश्वं समाहवानेन सार्ध
महदवसरोपलब्धित्वेनापि एतत् मन्यते। पञ्चदश-शिखर-सम्मेलनम्
उद्घाटयन्ती श्रीमति ईरानी एकविंशत्युत्तर-द्विसहस्रवर्ष यावत्
अन्तर्जालसौविध्यं प्रयोक्तृणां संख्या षड्नवतिकोटि-उत्तर-नवतिलक्षाधिका
भविष्यति इति प्रत्यपादयत्। शिखरसम्मेलने जनसञ्चारमाध्यमसंस्थानानि
सशक्तिकरणाय विचार-विमर्शो भवति।

 
सुषमास्वराजः

विदेशमन्त्री सुषमास्वराजः द्विदिवसीययात्रार्थ अद्य म्यामारदेशस्य
ने पे तऊ प्रान्तं सम्प्राप्तवती। एषा तत्रत्येन विदेशमन्त्रालयस्य सचिवेन
स्वागतीकृता जाता। श्रीमतीस्वराजः तत्र देशयोः दवैपाक्षिकसम्बन्ध-
दृढीकरणाय अधिकारिणः मेलिष्यति। अत्रान्तरे विदेशमन्त्रालयस्य प्रवक्त्रा
रवीशकुमारेण सप्त-सन्धिपत्राणि हस्ताक्षरिष्यन्ते इति आशाभिव्यक्ता।

 
नितिनगडकरी

केन्द्रीय-गङ्गा-विकासमन्त्री नितिनगडकरी अवादीत् यत् गङ्गानद्या
स्वच्छतायै केन्द्रं निकषा पर्याप्तधनं विद्यते। असौ नवदिल्ल्यां वार्ताहरान्
सम्बोधयति स्म। तेन प्रोक्तं यत् गङ्गायाः स्वच्छतायै अस्माभिः
आदिवसं प्रयतते।

 

उत्तरप्रदेशः

उत्तरप्रदेशे गतरात्रौ धूलिपूर्ण-झञ्झावातेन अतिवृष्ट्या च
त्रयोदशजना: मृताः नव च व्रणिताः जाताः। मुख्यमन्त्रिणा योगी
आदित्यनाथेन जनपदाधिकारिण: मृतक-व्रणितपरिवाराभ्यां
साहाय्यराशिप्रदानाय आदेशो प्रसारितः।

 

 क्रिकेट्स्पर्धा

 आईपीएल क्रिकेट्‌ स्पर्धामलिकायाम्‌ देहली-डेयर-डेविलदलं
सनराइसर्स-हैदराबाद-दलं नवदिल्ल्यां सम्मुखीकरिष्यति। प्रतिस्पर्धेऽयं सायं
अष्टवादने प्रारप्स्यते।

                                                     ।। इति वार्ताः ।।
