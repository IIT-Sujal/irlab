दिनांकः 19-05-2018
सायं - 06:10

मुख्य-वार्ता:
 वरिष्ठो भाजपानेता बी.एस. येदियुरप्पा अद्य कर्नाटकस्य मुख्यमन्त्री पदात् त्यागपत्रं प्रदत्तवान्।

 प्रधानमन्त्री नरेन्द्रमोदी अद्य जम्मूकश्मीरे विविधकार्यक्रमेषु सहभागमकरोत्।

 गुजरातस्य भावनगर-अहमदाबाद-राजमार्गे अद्य प्रातः एकस्यां मार्ग-दुर्घटनायाम् ऊनविंशर्तिजनाः
मृत्युमुपगताः।

 महिलानाम् एशिया-चैम्पियन्स-चषकीय-हाकी-स्पर्धायाम् अद्य भारतीयदलेन दक्षिणकोरियादलेन सह साम्यत्वं
सन्धतम्

कर्णाटक

वरिष्ठो भाजपानेता बी.एस. येदियुरप्पा अद्य कर्नाटकस्य मुख्यमन्त्री पदात् त्यागपत्रं प्रदत्तवान्‌। विधानसभायाम्
एकस्मिन् वक्तव्ये येदियुरप्पा प्रावोचत् यदसौ राजभवनं गत्वा राज्यपालाय स्वकीयं त्यागपत्रं प्रदास्यति।

प्रधानमन्त्री जम्मूकश्मीर

प्रधानमन्त्री नरेन्द्रमोदी अद्य जम्मूकश्मीरस्य श्रीनगरे किशनगङ्गाजल-विद्युत्-परियोजनाम् उदघाटयत्।
अत्रावसरे जम्मू-कश्मीरस्य राज्यपालः एन् एन्.वोहरा मुख्यमन्त्री महबूबा-मुफ्ती केन्द्रीयमन्त्रिणौ नितिनगडकरी
जितेन्द्रसिंहश्च उपस्थिताः अवर्तन्त। जल-विद्युत्-परियोजनेऽयं जम्मूकश्मीस्य बान्दीपोरा जनपदे निर्मितास्ति। श्रीमोदिना
श्रीनगरे रिंगरोड-परियोजनायाः आधारशिला अपि स्थापिता। इतः पूर्वं प्रधानमन्त्रिणा श्रीनगर-लेह राष्ट्रियराजमार्गे
जोजिला सुरंगेति भूम्यन्तरवर्तिमार्गस्य आधारशिला विन्यस्ता सममेव श्रीमोदी किश्तवाड्जनपदे चिनाबनद्याः
सहायकनद्यां पाकलदुल-जलविद्युत्-परियोजनायाः आधारशिलाम् स्थापितवान्। अपि च प्रधानमन्त्री नरेन्द्रमोदी लद्दाखे
बौद्धधर्मगुरोः कुशक-बकुला-रिनपोचे इत्यस्य जन्मशताब्दी समारोहस्य समापनसत्रे सहभागम् अकरोत्।

गुजराते मार्गदुर्घटना

गुजरातस्य भावनगर-अहमदाबाद-राजमार्गे अद्य प्रात: एकस्यां मार्ग-दुर्घटनायां महिला: बालान् च समेत्य
ऊनविंशर्तिजनाः मृत्युमुपगताः। षड् जनाश्च व्रणिताः सूच्यन्ते। अस्माकं वार्ताहरेणोक्तं यत् दुर्घटनेऽयं तदा संवृता यदा
भारवाही यानमेकं खातिकायाम् अवपतितम्। प्रधानमन्त्रिणा नरेन्द्रमोदिना दुर्घटनायां दुःखं प्रकटिम्। ट्वीटसन्देशे
श्रीमोदिना मृतकानां परिजनेभ्य: संवेदना प्रकटिता। व्रणितानां स्वास्थलायाय च प्रार्थना कृता।

उत्तर प्रदेशे दुर्घटना

उत्तरप्रदेशस्य सम्भलीजनपदे अद्य एकस्यां मार्गदुर्घटनायाम्‌ अष्टौ जना: मृता;। जनचतुष्टयं च आहतम्।
ट्रैक्टरवाहनस्य उपकूल्यां पतनेन दुर्घटनेऽयं सञ्जाता ट्रैक्टरयाने समारूढा: जना: मुरादाबादनगरात्‌ अलीगढं प्रति
गच्छन्ति स्म।

यूरोपरीयसङ्घः ईरानं प्रति

जर्मनराष्ट्राध्याक्षा अंगेला-मर्केलः प्रोक्तवती यत् ईरान-परमाणु सन्धेः अमेरिकायाः पृथक्तानन्तरमपि यूरोपीय-
सङ्घस्य ततः पृथक्करणलक्ष्यं नास्ति। तयोक्तं यत् यद्यपि संधिरयं पूर्णतया सम्यक् नास्ति परं संधि-स्थितिः समुचितास्ति।
सुश्री मकेलः गतदिने सोची नगरे रूस-राष्ट्रपतिना ब्लादिमीरपुतिनेन सह सम्भाषणानन्तरम एकस्मिन् वार्ताहरसम्मेलनं
सम्बोधयति स्म।

हॉकी

दक्षिणकोरियादेशे प्रवर्तामानायां महिलानाम्‌ एशिया-चैम्पियन-चषकीय-हॉकी-स्पर्धायाम्‌ अद्य भारतीयदलेन
दलेन सह साम्यत्वं सन्धतम्। दलद्वयोर्मिथः निर्णायकस्पर्धा श्वो भविष्यति। निर्णायकस्पर्धायै दलद्वयं पूर्णतया सन्नद्धं वर्तते।


                                                                               ॥ इति वार्ता: ॥

