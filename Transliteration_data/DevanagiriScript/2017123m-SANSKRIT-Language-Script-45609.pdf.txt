संस्कृत-वार्ता:

दिनांकः 03-12-2017

प्रात: 06:55

प्रवाचकोऽनुवादकः - परमानन्द-ज्ञाः

टकण-सहायकः - संजय-त्रिपाठी

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - परमानन्द-झाः



° गतसाय लक्ष-द्वीपेषु केन्द्रितः अति-निकटः ओखी-चक्रवात्‌ इदानीं शनैःशनैः
उत्तर-पश्चिमं प्रति अग्रेसरति। प्रशासनेन प्रभावित-द्वीप-तटेषु भारतीय-
नौसेनाः, तटरक्षि-गुल्माश्च विलुप्त-धीवरान् परित्रातुं नियोजिताः सन्ति।

* गुजराते भावि-विधानसभा-निर्वाचनानां प्रथम-चरणस्य कृते राजनैतिक-
दलानां प्रचाराभियानं सम्प्रति तीव्रतां प्रयाति।

अपि च,

° भारत-ईरान-अफगानिस्तानैः सयुक्ततया निर्मीयमाणस्य चाबहार-पोत-
पत्तनस्य प्रथमश्चरणः अद्य समुद्घाट्यते।

चक्रवातः 

गतसायं लक्ष-द्वीपेषु केन्द्रितः अति-निकटः ओखी-चक्रवात्‌ इदानीं
शनैःशनैः उत्तर-पश्चिमं प्रति अग्रेसरति। अनेन लक्ष-द्वीपस्य उत्तरीयेषु,
दाक्षिणात्येषु च कतिपयेषु भागेषु अद्य प्रबलात्‌ प्रबलतरौ वृष्टिपातः
संभाव्यते। ऋतुविज्ञान-विभागेन संचेतितं यत् केरलेष्वपि केचन भू-भागाः
वृष्टिपातं संमुखी-कर्तुमर्हन्ति। प्रशासनेन प्रभावित-द्वीप-तटेषु भारतीय-
नौसेनाः, तटरक्षि-गुल्माश्च विलुप्त-धीवरान् परित्रातुं नियोजिताः सन्ति।

गुजरातः-प्रचाराभियानम्

गुजराते भावि-विधानसभा-निर्वाचनानां प्रथम-चरणस्य कृते
राजनैतिक-दलानां प्रचाराभियानं सम्प्रति तीव्रतां प्रयाति। प्रधानमन्त्री
श्रीनरेन्द्र-मोदी, भाजपाध्यक्षः अमित-शाहः, केन्द्रीय-मन्त्रिणौ राजनाथ-सिंहः,
स्मृति ईरानी च, राज्य-मुख्यमन्त्री विजय~रूपानी, अन्ये वरिष्ठाः भाजपा-
नेतारः अद्य तत्र विभिन्नाः जनसभाः सम्बोधयिष्यन्ति। काँग्रेस-पक्षतः
दलोपाध्यक्षो राहुलगान्धी, पूर्व-प्रधानमन्त्री मनमोहन-सिंहश्च प्रामुख्येण
प्रचाराभियानं प्रवर्तयतः। अत्रान्तरे, मुख्य-निर्वाचनायुक्तस्य ए.के.ज्योति-
वर्यस्य नेतृत्वे निर्वाचनायोगाधिकारिणां वृन्दमेक गत-दिवसे तत्र
निर्वाचनिकीः प्राक्सज्जाः, विधि-नियम-व्यवस्थाश्च सविस्तरं समेक्षत।

भाजपा-उपनिरवाचनम्‌

उत्तरप्रदेशे, पश्चिमबगाले, तमिलनाडौ च एकैकस्य, अरुणाचल-प्रदेशे
द्वयोश्चेति पञ्चानां विधान-सभासनानां कृते उप-निर्वाचनार्थं भाजपा-दलेन
स्वीय-प्रत्याशिनां नामानि ह्यः समुद्घोषितानि। एतेषु राज्येषु उक्तासनानां
कृते मतदानानि एतन्मासस्य एकविंशे, मतगणनाश्च चतुर्दिशे दिनांके
भवितारः।

भारत-ईराने-चाबहारः

चाबहार-पोत-पत्तनस्य प्रथमश्चरणः अद्य समुद्घाट्यते। भारत-
ईरान-अफगानिस्तानानाम् अनेन संयुक्त-पदक्रमेण पाकिस्तान-बाहयः
कश्चन नूतनः रणनैतिकः उपमार्गः संरचितो भविष्यति। ईरानस्य दक्षिण-
पूर्वस्यां दिशि सिस्तान-बलूचिस्तान-प्रान्त-स्थः एष पोताश्रयः ईरानीय-
राष्ट्रपतिना हसन-रूहानी-वर्येण भारत-अफगानिस्तान-समेतानां संयुक्त-
क्षेत्रीय-प्रतिनिधीनाम् उपस्थतौ अद्य उद्घाटयिष्यते।

श्रमिकभृतिविधेयकम्‌

लोक-सभाध्यक्षया सुमित्रा-महाजन-महाभागया श्रमिकाणां भृति-
नियमन-सम्बन्धि-विधेयकम् अधिकृत्य संसदीय-समितेः प्रतिवेदन-प्रस्तुतये

अन्तिमावधिः प्रवर्धितोऽस्ति। आधिकारिक-विज्ञप्तौ प्रोक्तं यत् सम्प्रति
अनया समित्या संसदः आगामि-शीत-कालिक-सत्रस्य प्रथम-सप्ताह यावत्‌
 लब्धः।
