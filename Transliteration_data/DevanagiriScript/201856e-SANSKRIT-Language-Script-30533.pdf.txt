संस्कृतवार्ता

दिनांक: 06-05-2018 साय॑ - 06:10
अनुवादिका - लता
आशुलिपिक: - राजीव:

इयम्‌ आकाशवाणी
सम्प्रति वार्ताः श्रूयन्ताम्‌
प्रवाचिका - लता

मुख्य-वार्ताः

° प्रधानमन्त्रिणा कृषकाः समाश्वासिताः यत्‌ तद्दलं राज्ये सत्तारूढो
भवति चेत्‌ सिञ्चनपरियोजनाः पूरयिष्यन्ते।

° जम्मूकश्मीरस्य शोपियांजनपदे सुरक्षाबलैः संघर्षे पञ्चातंकवादिनः
समेत्य पञ्चयुवानो व्यापादिताः। अफगानिस्तानस्य बघलाने
अज्ञातशस्त्रधारिभिः षड्भारतीयनागरिकाः अफगानी कर्मकरश्च
अपहता:।

० अपि च,

० गृहमन्त्रालयेन देशस्य त्रयोदश-राज्यानि समेत्य केन्द्रशासितप्रदेशयोः
श्वः अतिवृष्टिः झञ्झावातस्य च संचेतना प्रसारिता।

 

प्रधानमन्त्री

प्रधानमन्त्रिणा कृषकाः समाश्वासिताः यत्‌ तद्दलं  राज्ये सत्तारूढो
भवति चेत्‌ तेषां सिञ्चनपरियोजनाः पूरयिष्यन्ते। कर्णाटकस्य चिव्रदुर्गस्थते
जनसभां सम्बोधयन्‌ श्रीनरेन्द्रमोदी कांग्रेसदलम् विनिन्दितवान्। तेन प्रोक्तं
यत्‌ कांग्रेसदलं दलितान्‌ मतदातृबैकत्वेन प्रयुंक्ते। दलितानामादर्श डा.
भीमराव-अम्बेडकरं तिरस्करोति।

जम्मूकश्मीर:
जम्मूकश्मीरस्य शोपियांजनपदे अद्य सुरक्षाबलैः संघर्षे
पञ्चातंकवादिनः समेत्य पञ्चयुवानो व्यापादिताः पञ्चाशत्

प्रदर्शनकारिणश्च व्रणिता: जाता:। राज्यस्य आरक्षिमहानिदेशकेन एस पी
वैद्येन आकाशवाणी सूचिता यत् क्षेत्रे आतंकवादिनां सूचनाधिगतेरनन्तम्
अन्वेषणाभियानं प्रारब्धम् आसीत्।

अफगानिस्तानम्

अफगानिस्तानस्य बघलाने अज्ञातशस्त्रधारिभि: षड़भारतीयनागरिका:
अफगानीकर्मकरश्च अपहता:। वार्ताहरा: समुत्तता विदेशमन्त्रालयस्य
प्रवक्त्रा रवीशकुमारेण प्रतिपादितं यत् घटनामालक्ष्य मन्त्रालय: अफगान-
अधिकारिभिः सम्पर्क साधयति। तत्रैव पूर्वीयप्रान्ते मस्जिदमभ्यन्तरे अद्य
बमविस्फोटे द्वादशजनाः मृताः। प्रान्तीयप्रवक्त्रा बमविस्फोटोऽयम्
सुनिश्चितः। अधुनावधि केनापि गुल्मेन विस्फोटोत्तरदायित्वं नैवांगीकृतम्।
ऋतुविभाग:

गृहमन्त्रालयेन देशस्य त्रयोदश-राज्यानि समेत्य केन्द्रशासितष्रदेशयोः
श्वः अतिवृष्टिः झञ्झावातस्य च संचेतना प्रसारिता। ऋतुविभागानुसारि
जम्मूकश्मीर-उत्तराखण्ड-हिमाचलप्रदेश-पञ्जाब-हरियाणा-चण्डीगढ-दिल्ली-
पश्चिमोत्तरप्रदेशेषु झञ्झावातस्य अपि च असम-मेघालय-नागालैण्ड-मणिपुर-
मिजोरम-त्रिपुरासु च वृष्ट्याधिक्यस्य सञ्चेतना प्रकाशिता अस्ति।
अधुनावधि प्राकृतिक-ताण्डवेनैतेन चतुर्विंशत्युत्तैकशतं जना: कालग्रासी
भूता:, त्रिंशताधिकाश्च व्रणिता: जाता:।

झारखण्ड:

झारखण्डे पीपुल्स लिबरेशन फ्रंट आफ इण्डिया इत्यस्य
पञ्चोग्रवादिनो शस्त्रापूर्तिकर्तारौ च तत्रत्यो सरला-मरला वनक्षेत्रात्
निगडिता:। आरक्षिणा संसूचितं यत् गुप्तसूचनानन्तरं क्षेत्रमधिकृत्य इमे
समर्पणाय बलात् प्रोक्ताः।

 

 

ईरान देश:

ईरानदेशीयो राष्ट्रपतिः हसन रूहानी अभिभाषते यत् पञ्चदशोत्तर-
द्विसहस्रतमे वर्षे ईरान-पश्चिमदेशमध्ये सञ्जात-परमाणुसन्धि अमेरिका
निराकरोति चेत् सकारात्मकपरिणामो न भविता। वक्तव्यमिदं राष्ट्रपतिना
प्राशासनिकदूरदर्शने प्रसारितम्। अवधेयमस्ति यत् अमेरिकीय-राष्ट्राध्यक्षेण
डोनल्ड-ट्रम्पेण नैकवारम् एतत्सन्धिविच्छेदाय प्रोक्तम्।

एडीबी भारतम्‌

एशियायाः विकासबैंकस्य प्रमुखार्थशास्त्री यासुयुकी सावदा
प्रत्यपादयत् यत् भारतस्य अनुमानित-सकल-गृहोत्पाद-विकासदरः
प्रवर्तमान-राजस्व-वित्तवर्षस्य च कृते सप्तप्रतिशतादप्यधिकं विद्यते।
विकासदरोऽयं प्रशंसन् असौ प्रावोचद्यत् विकासगतिरेषा स्थिरा स्याच्चेत्
भारतीयार्थव्यवस्था दशकैके एव द्विगुणी भविता।

पाकिस्तानम्

पाकिस्तानस्य बलूचिस्ताने कृष्णांगारखदाने विस्फोटेन
त्रयोविशतिजनाः मृताः। एकादशश्च व्रणिताः जाताः। आधिकारिकस्रोतसा
ज्ञातं यत् गतदिने सञ्जातदुर्घटनावसरे तत्र पञ्चविंशतिकर्मकराः कार्यरताः
आसन्। साहाय्योद्धारकार्याणि तत्र समाप्तानि जातानि।

 

लेबनानमतदानम्‌

नूतनसंसदनिर्माणाय लेबनाने मतदानं प्रचलति। पञ्चदशराज्येषु
एतत्परिणाम: श्वो घोषयिष्यते। मतदानकेन्द्रेषु राज्येषु च विंशति-
सहस्रारक्षिबलानि सुदृढसुरक्षाप्रबन्धं सुनिश्चेतुं नियुक्तानि सन्ति।

                                                                       ।इति वार्ताः ।