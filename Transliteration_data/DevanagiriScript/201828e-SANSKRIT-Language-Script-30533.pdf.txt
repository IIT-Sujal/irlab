संस्कृतवार्ताः
दिनांक:- 08-02.2018
सायम्‌ - 06:10

० जम्मू कश्मीरे आरक्षिबलेन मंगलवासरे अबुहंजला इत्यातंकवादिन: श्रीनगर-
चिकित्सालयतः पलायने सहयोगारोपे पञ्चजना: निगडिताः।

७ प्रधानमन्त्रिणा नरेन्द्रमोदिना प्रोक्तं यत् त्रिपुरायां विकासोदय: भविष्यति।
सिपाही झालायाः शोनामुडा क्षेत्रे अद्य श्रीमोदिना जनसभा सम्बोधिता।

® सर्वोच्चन्यायालयेन ताजमहलस्य संरक्षण-विषये उत्तरप्रदेश-प्रशासनं
चतुस्सप्ताहाभ्यान्तरे इष्टिपत्रं प्रस्तोतुं समादिष्टमस्ति।

७ बांग्लादेशस्य प्राक्तन-प्रधानमन्त्री विपक्षि-बांग्लादेश-नेशनलिष्ट-पार्टीत्यस्य
अध्यक्षा-खालिदा-जिया एकस्मिन् भष्टाचारप्रकरणे पञ्चवर्षकारावासदण्डेन
दण्डिता अस्ति।

जम्मू-कश्मीर-निगडनम्‌

जम्मू कश्मीरे आरक्षिबलेन मंगलवासरे अबुहंजला इत्यातंकवादिनः श्रीनगर-
चिकित्सालयतः पलायने सहयोगारोपे पञ्चजनाः निगडिताः। घटनामिमां सन्दृक्ष्य
पुलवामा-जनपदस्य कतिपय-स्थानेषु सहसान्वेषणे इमे पञ्चजनाः निगडिताः। एक
बाइकयानमपि अधिगतम्‌। मुश्ताक-अहमदः, बाबरखानश्चेति उक्तघटनायामारक्षि
द्वयं वीरतां गतम्। सुरक्षा स्रोतांसि सूचयन्ति यत्‌ प्रकरणेऽत्र
श्रीनगरकेन्द्रीयकारागारस्य अधीक्षकः निलम्वितोऽस्ति।

जम्मू-कश्मीर-विधानसभा-बहिष्कारः

जम्मू-कश्मीरे अद्य विपक्षिदलैः हरियाणायां कश्मीर-छात्र-प्रताडनस्य विरोधे
विधानसभायाः बहिष्कारो विहितः। प्रकरणमिदं नेशनल-कांफ्रेंस-दलस्य अली-
मोहम्मद-सागरेण विधानसभायां समुत्थापितम्‌।
प्रधानमन्त्री त्रिपरा

प्रधानमन्त्रिणा नरेन्द्रमोदिना प्रोक्तं यत् त्रिपुरायां विकासोदय: भविष्यति।
सिपाही झालाया: शोनामुडा क्षेत्रे अद्य श्रीमोदिना जनसभा सम्बोधिता। श्रीमोदिना
निगदितं यत् राज्यमिदं समृद्धेः शिखरं स्प्रष्टुं सीहते, अत्रत्याः जनाः आकांक्षन्ति
यत् तेभ्यः उत्कृष्ट-वृत्तेरवसराः उपलब्धाः स्युः। अनेन राज्यस्य उपेक्षार्थं राज्यस्य
मार्क्सवादी कट्वालोचितम्। श्रीमोदी न्यगदत् यदत्र पञ्चविंशति-वर्षेभ्यः मार्क्सवादी
कम्युनिष्ट पार्टीति दलं शासनं करोति किन्तु अत्रत्याः जनाः अधिकारैः वंचिताः
सन्ति। श्रीमोदिना भणितं यत् पूर्वोत्तर क्षेत्रस्योन्नयनं विना समग्र-राष्ट्रस्योन्नतिः
नेव सम्भाव्यते।

राज्यसभा-अर्थसंकल्पना चर्चा

राज्यसभायां एतद्वर्षीयं आय-व्यय संकल्पनापत्रकमवलम्ब्य परिचर्चा
सञ्जाता। विषयेऽस्मिन् पक्ष-विपक्षतः वित्तविभागेन विपक्षिदलेन च तथ्यानि
समुपस्थापितानि। प्राक्तन-वित्तमन्त्रिणा  काग्रेस-नेत्रा पी.चिदम्बरमेण
भोजनावकाशानन्तर चर्चा प्रारब्धा। अत्रावसरे नैकैः शासिपक्षस्य सदस्यैः
घोषोच्चारपुरस्सरं विरोधाचरणं कृतम्। विपक्षनेत्रा  गुलामनबीआजादेन शासिदलं
विरुध्य भूरि आरोपाः आरोपिताः। संसदीय कार्य मन्त्रिणा अनन्तकुमारेण च
तदारोपा: खण्डिता:।

सर्वोच्च न्यायालयः-ताजमहलसुरक्षा

सर्वोच्चन्यायालयेन ताजमहलस्य संरक्षण-विषये उत्तरप्रदेश-प्रशासन
चतुस्सप्ताहाभ्यान्तरे दृष्टिपत्र प्रस्तोतुं समादिष्टमस्ति। न्यायालयेन राज्यप्रशासनं
परिपृष्टमस्ति यत्‌ ताजमहलस्य निकटवर्ति-क्षेत्रेषु अकस्मादेव कथम् औद्योगिक
क्रियाकलापा: समेधिता: सन्ति ? ताजमहल-सरक्षणार्थं पर्यावरण-कार्याकर्तृभिः
याचिका पञ्जीकारितासीत् ।

खालिदा जिया-दण्डः
बाग्लादेशस्य प्राक्तन-प्रधानमन्त्री विपक्षि-बाग्लादेश-नेशनलिष्ट-पार्टित्यस्य
अध्यक्षा-खालिदा-जिया एकस्मिन्‌ भष्टाचारप्रकरणे पञ्चवर्षकारावासदण्डेन दण्डिता
अस्ति। द्वि-सप्तति-वर्षीया जिया राजधान्यां ढाकायां विशेष-न्यायालयेन सार्धं-
द्विलक्षतोऽप्यधिक-अमेरिकी-डालर--आत्मसाद्‌-दोषेण दण्डितास्ति। एतत्‌ धनं जिया-
अनाथालयाय साहाय्यत्वेन प्राप्तमासीत्।

आफ़गान

आफ़गानिस्ताने उत्तरी-जॉजयान-प्रान्ते इस्लामिक-स्टेट-आतंकिगुल्म॑ विरूध्य
प्रवर्तिते वायुयानस्याक्रमणे एकः चीन देशस्य नागरिकः त्रिभिः उज्बेक-आतंकिजने:
सह इस्लामिक-स्टेट-आतंकि-गुल्मस्य पञ्चविंशतिः आतंकिनः मारिताः। प्रांतस्य
आरक्षिप्रमुख: कीर मोहम्मदजॉज़जानी अवादीत् यत् सप्ताहस्य आरम्भे
अमरीकायाः नेतृत्वयुतया संयुति-सेनया सह मिलित्वा वैमानिकाक्रमणं विहितम्
आसीत्।

सीरिया
सीरियादेशे दमिश्क-नगर निकषा विद्रोहिक्षेत्रे प्रशासनस्य विमानाक्रमणे
द्वाविंशतिः जनाः मृताः इति सूच्यन्ते। साहाय्योद्धार-रतसमूहानुसारेण गतदिने
पूर्वीय-घोटा निकट-क्षेत्रेषु स्फ़ोटकानि निपातितानि। विसस्फ़ोटेन भूरि-भवनानि
प्रध्वसितानि जातानि। दश्मिक-निकषा जनपदेषु प्राशासनिक-सैन्यबलस्य नियत्रण-क्षेत्रेषु   विद्रोहिननानां 
गोलिकाप्रहारे नैके जनाः मृताः इति सूच्यन्ते।
                                                         ।। इति वार्ताः ।।