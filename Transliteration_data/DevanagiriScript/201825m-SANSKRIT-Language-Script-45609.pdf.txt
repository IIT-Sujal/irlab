 

दिनांकः 05-02-2018

प्रात: 06:55
प्रवाचकोऽनुवादकश्च - परमानन्द-आाः
आशुपिलिकः - राजेश-पाण्डेयः

इयम्‌ आकाशवाणी
सम्प्रति वार्ताः श्रूयन्ताम्
प्रवाचकः - परमानन्द-झाः
मुख्य-वार्ताः
प्रधानमन्त्री श्रीनरेन्द्र-मोदी सबलं व्याहरत् यत् सद्यः प्रस्तुतं
वार्षिकाय-व्यय-संकल्पना-पत्रं कृषकेभ्यो, मध्यवर्गीय-जनेभ्यश्च
सुतरां लाभकारि संसेत्स्यति।

जम्मू्‌-कश्मीरस्य पूंछ-राजौरी-जनपदयो: नियन्त्रण-रेखासु
पाकिस्तानीय-सैन्य-बलैः सद्यो-विहितेषु भीषण-गोलिकायुध-
विस्फोटक-वर्षणेषु चत्वारो भारतीय-भटाः वीरगतिं गताः सूच्यन्ते।

अपि च,
दक्षिणाफ्रीकायाः सेञ्चूरियन-क्रीडा-प्रांगणे ह्यः प्रवृत्ते द्वितीये एक-

दिवसीय-क्रिकेट्-द्वन्द्वे भारतेन आतिथेयं दक्षिणाफ्रीकीय-दलं
नवभिः क्रीडकैः पराजतिम्।
प्रधानमन्त्री-कर्णाटकः
प्रधानमन्त्री श्रीनरेन्द्र-मोदी सबलं व्याहरत्‌ यत्‌ सद्यः प्रस्तुतं वार्षिकाय-
व्यय-संकल्पना-पत्रं कृषकेभ्यो, मध्यवर्गीय-जनेभ्यश्च सुतरां लाभकारि
संसेत्स्यति। गत-दिवसे बेंगलूरु-नगरे समायोजितां जनसभां
समुद्बोधयता श्रीमोदिना समुदीरितं यत् कृषकाणां हित-सिद्धये
सद्यस्तने आय-व्यय-पत्रके नैके पदक्रमाः गृहीताः विद्यन्ते।

जम्मूकश्मीरः-संघर्षविरामोल्लंघनम्

जम्मू-कश्मीरस्य पूंछ-राजौरी-जनपदयोः नियन्त्रण-रेखासु पाकिस्तानीय-
सैन्य-बलैः सद्यो-विहितेषु भीषण-गोलिकायुध-विस्फोटक-वर्षणेषु चत्वारो
भारतीय-भटाः वीरगतिं गताः सूच्यन्ते। एषु दत्तात्म-समाहुतिषु वीरेषु
एकः सैन्य-नायकोऽपि समाविष्टो विद्यते। राज्यस्य राजौरी-
जनपदोपायुक्तः शाहिद-इकबालः सूचयति यद्‌ देश-द्वय-सैन्ययोर्मध्ये
इदानीमपि अनुर्वतमानम्‌ अविरल-संघर्ष-क्रमम्‌ आलक्ष्य सीम्नि स्थितिः
नितराम्‌ आतति-पूर्णा परिलक्ष्यते

संसद्‌-अधिवेशनम्‌
सप्ताह-व्यापि-विरामाञनन्तरं संसद्‌ अद्य पुनः स्वीय.क्रिया-कलापान्‌
समारप्स्यते। संसदः उभयोरपि सदनयोः अद्य राष्ट्रपतये श्रीरामनाथ-
कोविन्दाय धन्यवाद-प्रस्तावमधिकृत्य परिचर्चा निर्धारिताऽस्ति।

स्वराजः-सउदीअरबयात्रा
विदेशमन्त्री सुषमा स्वराजः श्वः सउदी-अरबियायाः दिवस-त्रयात्मिकाम्
आधिकारिक-यात्राम् आरभते। विदेश-मन्त्रालयेन विज्ञापितं यद् यात्रावधो
श्रीमत्या स्वराज-महाभागया भारतीय-शिष्टमण्डलं बुधवासरे सउदी-
अरबियायाः सुप्रतिष्ठितं राष्ट्रियोत्सवं समुद्घाटयिष्यति।

राष्ट्रपतिः-मुगलगार्डन्
राष्ट्रपतिः श्रीरामनाथ-कोविन्दः अद्य राष्ट्रपति-भवने वार्षिकम्
उद्यानोत्सव॑ समुद्घाटयति। मुगल गाईन्‌- इति नाम्ना ख्यातं
राष्ट्रपतेरुद्यानमिदं श्वः समारभ्य आगामि-मासस्य नवम-दिनांकं
यावज्जन-साधारणाय प्रातः सार्ध-नव-वादनाच्चतुर्वादनं यावत् सुलभं
भविष्यति।

 

क्रिकेट्‌

दक्षिणाफ्रीकायाः सेञ्चूरियन-क्रीडा-प्रांगणे ह्यः प्रवृत्ते द्वितीये एक-
दिवसीय-क्रिकेट्-द्वन्द्वे भारतेन आतिथेयं दक्षिणाफ्रीकीय-दलं नवभिः
क्रीडकैः पराजतिम्। स्पर्धायाः आद्य-पाल्याम् आतिथेय-क्रीडकैः प्रस्तुतम्
अष्टादशाधिक-शत-धावनांकानां नाति-विशालं विजय-लक्ष्यं भारतीय-
क्रीडकैः अवशिष्टेष्वेव सार्ध-ऊनत्रिंशत्-क्षेप-चक्रेषु अनायासमासादितम्।
अनेन विजयेन सहैव सम्प्रति भ्रमण-कारि भारतीय-वृन्दं षण्णाम्‌ एक-
दिवसीय-स्पर्धानां प्रवर्तमान-शुंखलायां शून्यं विरुध्य
द्वाभ्यामंकाभ्यामग्रेसरत्वं लब्धवत्‌।

                                            || इति वार्ताः ।।
