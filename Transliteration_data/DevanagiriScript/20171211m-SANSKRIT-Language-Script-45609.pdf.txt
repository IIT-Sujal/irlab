संस्कृतवार्ताः
दिनांकः 11-12-2017
प्रातः 06:55
प्रवाचकोऽनुवादकः - परमानन्द-ज्ञाः
टंकण-सहायकः - ओम्प्रकाश-ठाकुरः

सम्प्रति वार्ताः श्रूयन्ताम्
प्रवाचकः - परमानन्द-झाः

मुख्य-वार्ताः

गुजराते, विधानसभा-निर्वाचनानां द्वितीय-चरणस्य कृते
प्रचाराभियानं सम्प्रति परां काष्ठां स्पृशति। चरणेऽस्मिन् मतदानं
गुरुवासरे भविता।

 रशिया-भारत-चाइना-देशानां विदेश-मन्त्रि-स्तरीयं मन्त्रणोप-वेशनम्
अद्य नवदिल्ल्याम् आयोज्यते।

 अपि च,

 हॉकी वर्ल्ड लीग-प्रतिस्पर्धा-शृंखलायाः निर्णायक-द्वन्दवे
ऑस्ट्रेलिया-दलेन अर्जेण्टीना-दलम्‌ पराजितम्‌।

गुजरातः-प्रचाराभियानम्‌

गुजराते, विधानसभा-निर्वाचनानां द्वितीय-चरणस्य कृते
प्रचाराभियानं सम्प्रति परां काष्ठां स्पृशति। चरणेऽस्मिन्‌ मतदानं दिवस-
ट्वयाऽनन्तरं गुरुवासरे भविता। प्रधानमन्त्री श्रीनरेन्द्र-मोदी अद्य राज्यस्य
पाटन-नादिया-अहमदाबाद-जनपदेषु तिस्रो जनसभाः सम्बोधयिष्यति।
अपरतः, कांग्रेस-दलोपाध्यक्षः राहुल-गान्धी अपि अद्य थाराड-विरामगाम-
सावली-गान्धिनगरेषु मतदातृन् स्वपक्षे आक्रष्टुं चेष्टिष्यते।

रशिया-भारत-चाइना-मन्त्रणम्

रशिया-भारत-चाइना-देशानां विदेश-मन्त्रि-स्तरीयं मन्त्रणोप-वेशनम्
अद्य नवदिल्ल्याम् आयोज्यते। मन्त्रणोपवेशनेऽस्मिन् वैश्विकान् क्षेत्रीयांश्च
पारस्परिक-हित-सम्बद्धान् विषयान् आधृत्य देशत्रयस्य विदेश-मन्त्रिणो
विचार-विनियमं विधास्यन्ति। मन्त्रोपवेशनाऽनन्तरं त्रि-पाक्षिकं संयुक्त-
घोषणा-पत्रं निर्गमयिष्यते।

 सियान-भारत-संमलनम्‌

 
आसियान-भारत-सम्पर्क-संमेलनम्‌ अद्य नवदिल्ल्यां समारभते।
द्वि-दिवसीयायाः अस्या संगोष्ठ्याः मुख्यो विचार्य-विन्दुरस्ति - एकविंश्यां
शताब्द्याम् एशियायाम् अंक-प्रविध्याश्रितस्य, भौतिकस्य च संपर्कस्य
सशक्ति-करणम् इति। अनेन आयोजनेन भारतस्य आसियान-देशैः
सार्धं व्यापाराद्योग-क्षेत्रे विशिष्य आधारिकसंरचना-पथिनिर्माण-नौकायन-
अंकप्रविधि-वित्त-उर्जा-उड्डयन-क्षेत्रेषु पारस्परिक-सहयोगं विवर्धयितुं महत्
साहाय्यं लप्स्यते।

अरबलीग्‌-यरूसलम्‌

अरबलीग्‌- इति आरव्य-राष्ट्राणां क्षेत्रीय-संघटनेन अमेरिकायाः
यरूसलम्‌-विषयिणीं विवास्पद-घोषणा विरुध्य हयः अन्ताराष्ट्रियं विरोध-
प्रदर्शनाभियानमारब्धम्‌ |

एतत्‌-संघटनस्य द्वाविंशतेः सदस्य-देशानां विदेशमन्त्रिभिः ह्यः
समाकारिते आपात-कालिके मन्त्रणोपवेशने ऐकमत्य-पुरस्सरं प्रोक्तं यत्
अमेरिकीय-राष्ट्रपतिना डानल्ड-ट्रम्पेण यरूसलम-क्षेत्रस्य इज्राइलीय-
राजधानीत्वेन समुद्घोषणं नितराम् अवैधानिकं संकटोत्पादकं चास्ति।

होकी

हॉकी वर्ल्ड लीग-प्रतिस्पर्धा-शुंखलायां गतरात्रौ भुवनेश्वरे
समायोजिते निर्णायक-द्वन्दे ऑस्ट्रेलिया-दलेन रियो-ओलम्पिक-विजेतृ
अर्जेण्टीना-दलम् एकं विरुध्य द्वाभ्यामंकाभ्यां पराजितम्। ततः पूर्व,
शृंखलायामेतस्यां भारतीय-क्रीडक-वृन्देन जर्मनीं पराजित्य कांस्य-पदकं
समासादितम्‌।


                                                                                       || इति वार्ताः ॥।
