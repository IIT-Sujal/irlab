संस्कृत-वार्ता:
(प्रातः)

दिनांकः - 28/11/2017
प्रातः- 06.55

प्रवाचकोऽनुवादकश्च - पुरुषोत्तम-शर्मा
आशु-लिपिकः- हरीश-भण्डारी
इयम्‌ आकाशवाणी
सम्प्रति वार्ताः श्रूयन्ताम्

प्रवाचकः पुरुषोत्तम-शर्मा

मुख्य-वार्ताः

प्रधानमन्त्री नरेन्द्रमोदी अद्य हैदराबादे वैश्विकोद्योगोपक्रमसम्मेलनस्य
उद्घाटनं करिष्यति।

राष्ट्रपतिः रामनाथकोविन्दः अद्य पश्चिमबङ्गाल-मिजोरम-नगालैण्ड राज्यानां
चतुर्दिवसीय यात्रायै प्रतिष्ठते।

प्राक्तन् अधिकारि सांसदश्च एन के सिंहः पञ्चदश वित्तायोगस्य आध्यक्षं
निभालयिष्यति।

अपि च

प्रसिद्धो भारतीय-स्नूकरक्रीडकः पङ्कज-आडवाणी विश्वस्नूकरस्पर्धां विजितवान्।

प्रधानमन्त्री-हैदराबाद

प्रधानमन्त्री नरेन्द्रमोदी अद्य हैदराबादे अष्टमं वैश्विकोद्योगपक्रम-सम्मेलनम्
उद्घाटयिष्यति। त्रिदिवसीयं सम्मेलनं भारतसंयुक्तराष्ट्राभ्यां दक्षियेशियायां प्रथमवारं
समायोज्यते। अमेरिकीय राष्ट्रपतेः परामर्शदातृ इवांका ट्रम्पः अमेरिकीय दलस्य
नेतृत्वं करिष्यति। अवधेयमस्ति यत् सम्मेलने प्रतिशतं साध-द्विपञ्चाशत् महिलाः
प्रतिभागिन्यः वर्तन्ते।

 

नरेन्द्रमोदी अद्य हैदराबादे बहुप्रतिक्षित मैट्रोरेलसेवायाः उद्घाटन
करिष्यति। स्त्रोतोभिः विज्ञापितं यत् त्रिंशत् किलोमीटरमितायाः परियोजनायाः
प्रथमचरणस्योटघाटनं मियापुरस्थानके भविष्यति अत्रावसरे प्रधानमन्त्रिणा सह
तेलङ्गानाराज्यस्य मुख्यमन्त्री के.चन्द्रशेखररावः अपि मियापुरतः कुकटपल्लीं यावत्
यात्रा करिष्यति।


राष्ट्रपतिः रामनाथकोविन्दः अद्य पश्चिमबङ्गाल-मिजोरम-नगालैण्ड राज्यानां
चतुर्दिवसीय यात्रायै प्रतिष्ठते। असौ कोलकातायां नेताजी क्रीडाङ्गणे एकस्मिन्
समारोहे भाग्रग्रहणं करिष्यति। सममेव राजभावने विज्ञानचिन्तम् इति
वैजानिकपरितन्त्रकार्यक्रमं सम्बोधयिष्यति।


 वित्तायोगः

प्रशासनेन पञ्चदशः वित्तायोगः संघटितः। प्राक्तन्‌ अधिकारी सांसटश्च
एन.के.सिंहः अस्यायोगस्य आध्यक्षं निभालयिष्यति। आयोगः विंशत्युत्तरद्विसहस्र-
तमवर्षस्य अप्रैलमासात्‌ आगर पञ्चवर्षेभ्यः अनुशंसां प्रस्तोस्यति। आर्थिकप्रकरणानां
सचिवः सुभाषचन्द्रगर्गः ट्वीट माध्यमेन प्रतिपादितवान् यत् वित्तायोगः राज्येभ्यः
प्रदीयमानानां केन्द्रीयकरणां हस्तान्तरणानुशंसाम् अपि करिष्यति।

चलचित्रमहोत्सवः

भारतान्ताराष्ट्रियचलचित्रमहोत्सवस्य समापनकार्यक्रमः अद्य गोवायाः
श्यामाप्रसादमुखर्जी क्रीडाङ्गणे भविष्यति। प्रसिद्धाभिनेता अमिताभबच्चनः ऐषमो
विशेष-पुरस्कारेण सभाजयिष्यते।

 

सुषमा-बाली

विदेशमन्त्री सुषमास्वराजः प्रोक्तवती यत्‌ सा बाली द्वीपे ज्वालामुखी
संचेतनां निध्याय तत्रत्याधिकारिणां सम्पर्के विद्‌यते। तयोक्तं यत्‌ भारतीयदूतावासः
यथोचितसाहाय्यं करिष्यति। ट्वीट संदेशे तयोक्तं यत्‌ भारतीयवाणिज्यदूतावासेन
नगरस्य विमानपत्तने भारतीयानां सहायतार्थं साहाय्यकेन्द्रं स्थापितमस्ति।

 

वित्तमन्त्रालयेनाक्तं यत् वस्तुसेवाकरान्तर्गतम् अक्टूबरमासे त्र्याशीतिसहस्र-
षट्चत्वारिंशत् त्रिशत्कोटि रुप्याकाणां करसंकलनम् अभवत्। अस्मिन्‌ मासे
पञ्चाशल्लक्षाधिकसनवायैः करप्रत्यावर्तनं कृतम्।

 

प्रसिद्धो भारतीयस्नूकरक्रीडकः पङ्कज-आडवाणी विश्वस्नूकरस्पर्धा
विजितवान्। गतदिने अल-अरब क्रीडाङ्गणे क्रीडिते द्वन्द्वे तेन ईरान -
देशस्य आमिर-सर्खोसः पराजितः।

  
                   
				                                              इति वार्ताः
