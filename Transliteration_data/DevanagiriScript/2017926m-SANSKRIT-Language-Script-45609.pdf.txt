दिनांकः 26-09-2017

प्रात: 06:55

प्रवाचकोऽनुवादकश्च - परमानन्द-आाः

आशुलिपिकः - हरीश-भण्डारी

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - परमानन्द-झाः

मुख्यवार्ताः

० प्रधानमन्त्री श्रीनरेन्द्रमोदी अद्य नवदिल्ल्यां नव-सहायक-सचिवानां
त्रैमासिक-प्रशिक्षणस्य औषसंहारिकं सत्रं संबोधयिष्यति।

० ऊन-विंशत्यधिक-द्विसहस्रतम-वर्षस्य मार्च-मास-पर्यन्तं सकलानि
विद्युदापूर्ति-शून्यानि गृहाणि विद्युद्-दीपैः दीपयितुं प्रधानमन्त्रिणा
गतदिने प्रधानमन्त्री सहज बिजली हर घर योजना समारब्धा।

० अपि च,
° गृहमन्त्री राजनाथ-सिंहः राष्ट्रिय-बालश्रम-प्रतिरोधि-परियोजनायाः
प्रभावि-क्रियान्वयनार्थम्‌ अद्य पेन्सिल इति नाम वैद्‌युदाणविकम्‌ आन्तर्जालिक
-पटलं समुदघाटयति।

प्रधानमन्त्री-सहायकसचिवाः

प्रधानमन्त्री श्रीनरेन्द्रमोदी अद्य नवदिल्ल्यां नव-सहायक-सचिवानां
त्रेमासिक-प्रशिक्षणस्य ओपसहारिक सत्र संबोधयिष्यति। इमे सहायक-
सचिवाः पञ्चदशाधिक-द्वि-सहस्रतम्‌-वर्षीयेण  भारतीय-प्रशासनिक-
सेवाधिकारि-वृन्देन सम्बद्धाः विद्यन्ते।

प्रधानमन्त्री-योजना

ऊन-विशत्यधिक-द्विसहस्रतम-वर्षस्य मार्च-मास-पर्यन्तं सकलानि
विदयुदापूर्ति-शून्यानि गृहाणि विदयुट्‌-दीपैः दीपयितुं प्रधानमन्त्रिणा गतदिने
प्रधानमन्त्री सहज बिजनी हर घर योजना समारब्धा। सौभाग्य-नाम्ना
समुप-कल्पितायाः एतस्याः केन्द्रीय-योजनायाः अन्तर्गतं परिणामित्रादीनां
विद्युदुप-करणानां कृते केन्द्रेण विशिष्टानुदानं प्रदास्यते।

बालश्रमः-पोर्टल

केन्द्रीय-गृहमन्त्री. राजनाथ-सिंहः. राष्ट्रिय-बालश्रम-प्रतिरोधि-
परियोजनायाः प्रभावि-क्रियान्वयनार्थम् अद्य नवदिल्ल्यामायोज्यमाने
बालश्रम-विषयके राष्ट्रिय-सम्मेलने प्रेन्स़िन्र: इति नाम वैद्युदाणविकम्‌
आन्तर्जालिक-पटलं समुद्घाटयति। संमेलनेऽस्मिन् सर्वे राज्य-श्रममन्त्रिणः
राज्य-श्रमसचिवाः, केन्द्रीयमन्त्रालयानां सचिवाः, जनपद-मुख्याधिकारिणश्च
भागमावहन्ति।

अमेरिका-भारतम्‌

अमेरिकीय-रक्षा-सचिवः जिम्‌ मैटिस्‌ भारतस्य द्वि-दिवसीय-यात्रायाः
क्रमे अद्य नवदिल्लीं संप्राप्नोति। प्रस्थानात् पूर्व सः वाशिङ्टने
वार्ताहरान् व्याहरत् यद् भारतामेरिका-देशौ सम्प्रति समान-लोकतन्त्र-
अभिव्यक्ति-स्वातन्त्र्यादि-मूल्यानाम् आधारेण कंचन नूतनं
सहभागिताध्यायमारब्धुमर्हतः। तेन भारतं दक्षिणैशियायाः प्रमुख-स्थैर्य-
सुरक्षा-स्तम्भत्वेनं वर्णितम्‌, अफगानिस्ताने उग्रवाद-प्रतिरोधे साहाय्यार्थं
भूरिशः प्रशसित च।

संयुक्तराष्ट्म्‌-भारतम्‌-पाकः

कश्मीरे पैलेट्-भुशुण्डिकायाः दुष्प्रयोग-विषयकस्य मिथ्यारोपस्य
प्रमापनार्थं कस्याश्चिद्‌ गाजा-क्षेत्रीयायाः युद्धाहत-बालिकायाः कपट-चित्रं
संयुक्तराष्ट्रे सद्यः प्रस्तुतवान् पाकिस्तानदेशः भारतेन गतदिने
सार्वजनिक-रूपेण पुनरेकवारं धिक्कृतः। संयुक्त-राष्ट्र-महासभायाः वार्षिके

अधिवेशनं प्रत्युत्तराधिकारं प्रयुञ्जाना तत्रत्या भारतीया प्रतिनिधिः पौलोमी
त्रिपाठी पाक-द्वारा प्रस्तुतस्य उक्तारोपस्य सन्दर्भे वास्तविकं तथ्यं
प्रकाशयन्ती अवदत् यत् सन्दर्भेऽस्मिन् वास्तविकी स्थितिः सर्वथा
विपरीता विद्यते।

                                            || इति वार्ताः ।।
