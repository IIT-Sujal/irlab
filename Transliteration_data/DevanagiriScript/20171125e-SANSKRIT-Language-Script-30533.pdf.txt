संस्कतवार्ता
दिनाकः- 25.11.2017
सायम्‌ - 06:10

मुख्यवार्ता:

प्रधानमन्त्रिणा नरेन्द्रमोदिना केन्द्रं राज्यप्रशासनानि च
आहारयोहनानां प्रवर्तनाय समाकारितानि।

 राष्ट्रपतिः रामनाथकोविन्दः अद्य हरियाणाया: कुरुक्षेत्रे
अन्ताराष्ट्रियगीता महोत्सवम् उद्घाटयत्।

 प्रधानमन्त्री श्रीनरेन्द्रमोदी श्वः आकाशवाण्याः मन की बात
कार्यक्रमे निजविचारान् देशवासिनां पुरतः प्रस्तोष्यति।

 नागपुरे भारत श्रीलङ्कादलयोः द्वितीयक्रिके-निकषस्पर्धायां
द्वितीये दिने भारतीयदलेन प्रथमपाल्यां क्रीडकद्वयस्य हानौ
द्वादशोत्तरव्रिशतं धावनाङ्काः: समर्जिताः ।

प्रधानमन्त्री आहारयोजना

प्रधानमन्त्रिणा नरेन्द्रमोदिना आहारयोजनानां प्रवर्तनाय केन्द्र
राज्यप्रशासनानि च समाकारितानि। श्रीमोदी देशे अपूर्णशारीरिकविकास-
कुपोषण-जन्म समये न्यूनभार-रक्तहीनता सम्बद्धप्रकरणेषु अपिचतिः
सबलं प्रतिपादितवान्।श्री मोदिना कुपोषणसम्बद्धसमास्यानां निवारणे
विहितप्रयासानां समीक्षा कृता।

राष्ट्रपतिः कुरुक्षेत्रम्‌

राष्ट्रपतिः रामनाथकोविन्दः अद्य हरियाणायाः कुरुक्षेत्रे
अन्ताराष्ट्रियगीता महोत्सवम्‌ उद्घाटयत्‌। महोत्सवोऽय दिसम्बरमासस्य
तृतीयदिङ्नाक यावत्‌ प्रचलिष्यति। अस्मिन् महोत्सवे गीता-पाठः गीता
यज्ञः अन्ताराष्ट्रियगीता-संगोष्ठी श्रीमद्भगवद्गीता-सन्तसम्मेलनं च
समायोजयिष्यन्ते। मोरिशस सहयोगिराष्ट्रं वर्तते, उत्तप्रदेशश्च
सहयोगिराज्यं वर्तते।

जम्मूकश्मीर-दिनेश्वरशर्मा

जम्मूकश्मीरस्थितिविषये केन्द्रस्य विशेषप्रतिनिधिः दिनेश्वरशर्मा
अद्य रेसई जनपदस्य तवाडाक्षेत्रे जम्मूक्षेत्रे विस्थापितानां शिविरेषु
आतङ्वादप्रभावित-परिवारैः सह सम्भाषणं कृतवान्। अनन्तरं च मध्याहने
राजनीतिक-सामाजिक-प्रतिनिधिभिः साक मितितवान्‌।

राष्ट्रपति: विधिदिवस:

राष्ट्रपतिः रामनाथकोविन्दः वाक्कीलान् अध्यार्थयत्‌ यत् ते
निर्धनेभ्यः निशुल्कविधिसेवाप्रदध्युः। अदय नवदिल्‍ल्यां
राष्ट्रियविधिदिवसावसरे द्विदिवसीयं सम्मेलनम् उद्घा।यता राष्ट्रपतिना
प्रतिपादित यत्‌ सम्प्रति न्यायपालिकायां मानवससाधनानाम्‌ उन्नयनस्य
आवश्यकता वर्तते। अत्रावसरे प्रधान-न्यायाधीशः दीपकमिश्रः अवोचत्‌ यत्‌
नागरिकाणां मौलिकाधिकाराणां सरक्षण न्यायपालिकायाः प्राथमिक-कर्तव्यं
वर्तते।

नायडू: चलचि्चित्रम्‌

उपराष्ट्रपतिः एम. वेंकैया नायडूः अवोचत् यत् हिंसकभयस्य
शारीरिकप्रताडनायै पुरस्कारोद्घोषणायाश्च लोकतन्त्रे स्वीकार्यता न वर्तते।
अद्य नवदिल्लयाम् एकस्मिन् साहित्यिक-कार्यक्रमे तेनोदीरितं यत् देशे
विधिव्यवस्थायैः हानिः नैव सहिष्यते। कतिपयचलच्चित्रेभ्य:
नूतनसमस्याः समुदेति। जनानां धार्मिक-सामाजिक भावनायाम्‌ आघातकृते
सति विरोधप्रदर्शनानि विधीयन्ते।

मन की बात कार्यक्रम:

प्रधानमन्त्री श्रीनरेन्द्रमोदी श्वः आकाशवाण्या: मन की बात कार्यक्रमे
निजविचारान् देशवासिनां पुरतः प्रस्तोष्यति। श्रीमोदिना जनाः अध्यार्थिताः
यत् ते निज-सम्मर्शान् नरेन्द्रमोदी एप, माय गोव फोरम, इत्यत्र
सम्प्रेषयेयुः। जनाः निजसम्मर्शान्‌ एकम्‌-अष्ट-शून्यं-शून्य-शून्यं-एकम्‌-
एकम्‌-सप्त-अषा-शन्यं-शून्यं इति दूरभषे निःशुल्कमेव ध्यन्यंकनं कृत्वा
प्रषयितुमर्हिष्यन्ति। कार्यक्रमोऽयं आकाशवाण्या, दूरदर्शनस्य च सर्वासु
आवृत्तिषु श्रुतिगम्यो भविष्यति।

गुजरातप्रचारः

गुजरातविधानसभायाः प्रथमचरणात्मकमतदानाय प्रचाराभियानं
सजवं प्रवर्तते। नामांकनप्रत्यावर्तनस्य अन्तिमे दिने ह्यः वृहत् संख्यायाम्
नामांकनपत्राणि प्रत्यावर्तितानि। अवधेयमस्ति यत् दिसम्बरमासस्य नवमे
दिनांके नवाशीत्यासनेभ्यः मतदानं भविष्यति। भाजपा-कांग्रेस दलाभ्यां
प्रमुखप्रचारका: गुजराते समागच्छन्ति।

क्रिकेट


नागपुरे भारतश्रीलंकादलयोः द्वितीयक्रिकेट-निकषस्पर्धायां द्वितीये
दिने भारतीयदलेन प्रथम-पाल्यां क्रीडकद्वयस्य हानौ द्वादशोत्तरत्रिशतं
धावनांकाः समर्जिताः । अनेन सहैव भारतीयदलं प्रथमपाल्याम्‌
सप्तोत्तरैकशतं धावनाङ्कैः अग्रेसरत्वं भजते।



                                                                       इति वार्ताः
