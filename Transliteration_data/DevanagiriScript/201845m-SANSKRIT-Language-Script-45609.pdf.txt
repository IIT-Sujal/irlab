

दिनांकः 05-04-2018

प्रात: 06:55
मुख्य-वार्ताः


* भारतीय-रिजर्व-बैकम्‌ प्रवर्तमान-मासस्य प्रथम-दिनांकात्‌ समारब्धस्य नूतन-
वित्तवर्षस्य प्रथमां द्वै-मासिकीं मौद्रिक-नीतिम्‌ अद्योद्‌-घोषयिष्यति।
* शीर्ष-न्यायालयः केन्द्रं निर्दिष्टवान् यत्तत् संसदीय-निर्वाचनेषु कस्यचित्
प्रत्याशिन: एकाधिकेभ्यो निर्वाचन-क्षेत्रेभ्यः प्रतिस्पर्धाऽधिकारस्य प्रतिबन्ध-
विषये स्वीया प्रतिक्रिया प्रकाशयेत्‌।

* भाजपा-दलस्य, इतरेषां राष्ट्रिय-लोकतान्त्रिक-संयुति-दलानां च सांसदैः संसदः
प्रवर्तमानस्य आयव्यय-संकल्पना-सत्रस्य द्वितीये चरणे त्रयो-विंशतेर्दिवसानां

स्व-वेतनानि नैव स्वीकर्तु निर्णीतमस्ति।

भारतीयरिजर्वबैंकम-मौटद्रिकनीति:
भारतीय-रिजर्व-बैंकम् प्रवर्तमान-मासस्य प्रथम-दिनांकात् समारब्धस्य नूतन-

वित्तवर्षस्य प्रथमां द्वै-मासिकीं मोद्रिक-नीतिम् अद्योद्-घोषयिष्यति। शासि-
बैकाध्यक्षस्य उर्जित-पटेलस्याध्यक्ष्ये मौद्रिक-नीति-निधौरक-समितेर्दिवस-द्वयात्मक
मन्त्रणोप-वेशनं गत-दिवसे मुम्बय्यां समारब्धम्। अत्रेदं ध्यानास्पदं विद्यते यत्
अनया समित्या विगतेषु त्रिषु नीति-निर्धारणोपवेशनेषु अल्पावधिक-प्रमुख-ऋण-

मितिमधिकृत्य यथास्थितिः सन्धारिता आसीत्।

शीर्षन्यायालय:-निर्वाचनानि

शीर्ष-न्यायालयः केन्द्रं निर्दिष्टवान् यत्तत् संसदीय-निर्वाचनेषु कस्यचित्
प्रत्याशिनः एकाधिकेभ्यो निर्वाचन-क्षेत्रेभ्यः प्रतिस्पर्धाऽधिकारस्य प्रतिबन्ध-विषये
स्वीयां प्रतिक्रियां प्रकाशयेत्। अत्रेदं स्मर्तव्यमस्ति यद् निर्वाचनायोगेन विगते
दिसम्बरे मासि प्रस्तुते शपथ-पत्रे चतुरधिक-द्वि-सहस्रतम-वर्षीयं स्वीयं नैर्वाचनिक-
परिष्कार-प्रस्तावं सद्रभ्णता प्रोक्तम् आसीत् यद् उक्त-प्रतिबन्ध-विषये शीघ्रातिशीघ्रं

नियमो निर्मातव्य:।

भाजपा-वेतनम्‌ 

भाजपा-दलस्य, इतरेषां राष्टिय-लोकतान्त्रिक-संयुति-दलानां च सांसदैः संसदः
प्रवर्तमानस्य आयव्यय-संकल्पना-सत्रस्य द्वितीये चरणे त्रयो-विंशतेर्दिवसानां स्व-
वेतनानि नैव स्वीकर्तुं निर्णीतमस्ति। एष निर्णयश्च गतसायं नवदिल्ल्यां संसदीय-

कार्य-मन्त्रिणा अनन्त-कुमारेण समुदुघोषितः । श्रीकुमारो वार्ताहान्‌ व्याहरत्‌
यच्छासनाधि-रूढैः सांसदैः एष पदक्रमः सदन-द्वयेऽपि कांग्रेस-प्रमुखाणां विपक्षि-
वृन्दानाम् ऋणात्मिकां राजनीतिं विरुध्य तैर्गृहीतोऽस्ति।

स्वराज:-व्यूहनिरपेक्षान्दोलनम्‌

विदेश-मन्त्री सुषमा-स्वराजः अद्य अजर्बेजान-देशस्य बाकु-नगरे व्यूह-
निरपेक्षान्दोलनस्य मध्याऽवधिके मन्त्रि-संमेलने भागं गृहणाति। द्वि-दिवसीयस्य
एतन्मन्त्रणोप-वेशनस्य मुख्यो विचार्य-बिन्दुरस्ति-जगति स्थिर-विकासाय शान्ति-
सुरक्षयोः प्रोत्साहनम्। मन्त्रणावधौ समूह-सदस्य-देशाः, पर्यवेक्षकाः, विभिन्नाः
संस्था; अतिथि-देशाश्च द्रुतगत्या परिवर्तमानं वैश्विक-परिदृश्यं प्रभावशालि-तया

तत्प्रतीकारोपायांश्चाधिकृत्य स्व-विचारान् प्रस्तोष्यन्ति।

सीतारमण:-रूस:

प्रतिरक्षा-मन्त्री निर्मला सीता-रमणः अब्रवीत् यद् आतंकवादः साम्प्रतिके
वैश्विक-परिदृश्ये विकट-तमं सुरक्षा-संकटं विद्यते। वैश्विक-सुरक्षा-मधिकृत्य गतसायं
समायोजिते सप्तमे मोस्को-सम्मेलने श्रीमती सीता-रमणश्चिन्तां प्रकाशितवती यत्‌

साम्प्रतमपि कैश्चिद्‌ राष्ट्रैः वैश्विक मातकवादं दुत्साहयद्‌भ्यः आतकि-गुल्मेभ्यः पूर्ण-
संरक्षणं प्रदीयते। सा जगतो रणनैतिके रक्षाक्षेत्रे स्वीयां भूमिकां पुन: प्रभावशालि-तया
प्रतिष्ठापयितु रूमदेशम्‌ आगृहीतवती।