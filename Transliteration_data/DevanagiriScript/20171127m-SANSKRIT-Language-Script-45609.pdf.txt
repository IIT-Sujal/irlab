
दिनांक: - 27-11-2017
प्रातः 6: 55
प्रवाचकोऽनुवादकश्च- परमानन्द-झाः

आशुलिपिकः- महेशः
इयम्‌ आकाशवाणी
सम्प्रति वार्ताः श्रूयन्ताम्
प्रवाचकोऽनुवादकश्च- परमानन्द-झाः

मुख्य-वार्ताः

 प्रधानमन्त्री श्रीनरेन्द्रमोदी लोकसभायाः, राज्य-विधानसभाना च
मतदानानि युगपत्‌ समायोजियतु पुनः प्रबलावश्यकतां प्रत्यपादयत्।

 गुजराते विधानसभा-निर्वाचनार्थं भावि-मतदानानां द्वितीयस्य
अन्तिमस्य च चरणस्य कृते नामांकन-पत्राणि प्रपूरयितुम् अद्य
अन्तिमो दिवसो विद्यते।

 अपि च

 मध्यप्रदेश-प्रशासनेन द्वादश-पर्यन्त-वर्षीयाणां बालानां
बलरात्कारापराधस्य दोषिणौ जनान्‌ विरूध्य मृत्युदण्डस्य प्रावधान-
करः प्रस्तावः अनुमोदितः।

प्रधानमन्त्री-मतदानानि

प्रधानमन्त्री श्रीनरेन्द्र-मोदी लोकसभायाः, राज्य-विधानसभानां च
मतदानानि युगपत्‌ समायोजियतुं पुनः प्रबलावश्यकतां प्रत्यपादयत्।
गतदिवसे नवदिल्ल्यां संपन्ने द्वि-दिवसीय-राष्ट्रिय-विधि-दिवस-समारोहे
औपसंहारिक सत्रं सम्बोधयता तेनोदीरितं यत् पृथक्-पृथक् पुनःपुनश्च
मतदानानां समायोजन! देशस्योपरि अनावश्यको व्यय-भार: समापतति।
तेनतदर्थं  देशे व्यापक-चर्चायसमाहूतम्‌।

गुजराते विधानसभा-निर्वाचनार्थं भावि-मतदानानां द्वितीयस्य
अन्तिमस्य च चरणस्य कृते नामांकन-पत्राणि प्रपूरयितुम् अद्य अन्तिमो
दिवसो विद्यते। आगामि-मासस्य चतुर्दशे दिनांके निर्धारिते द्वितीय-
चरणात्मक-मतदाने त्रि-नवतिः विधानसभा-क्षेत्राणि व्यापृतानि भवितारः।
अत्रान्तरे, तत्र मतदानानां प्रथम-चरणस्य कृते राजनप्तिक-वृन्दानां
नर्घाचनिक-प्रचाराभियानानि तीव्रीभूतानि। प्रथमे चरणे तत्र मतदानानि
आगामि-मासस्य नवमे दिनांके निर्धारितानि विद्यन्ते।



काश्मीर-समस्याया: समाधानार्थम् अविरत-सम्भाषणाय संप्रति जम्मू-
कश्मीरं प्रति प्रेषितः केन्द्रीय-प्रतिनिधिः श्रीदिनेश्वर-शर्मा स्वीय-यात्रायाः
द्वितीये चरणे अद्य श्रीनगरं प्रयाति। सः तत्र दक्षिण-कश्मीरे श्रीनगरे च
स्थानीय-युवकान्, अन्यान् प्रतिनिधींश्च मेलिष्यति। इतः प्राक्‌, तेन जम्मू-
नगरे दिवस-त्रयमध्युष्य विभिन्न प्रतिनिधि-दलैः सार्धं संमत्रितम्।

मध्यप्रदेश:-मृत्युदण्ड: 

मध्यप्रदेश-प्रशासनेन महिला-जनान् विरूध्य अपराधान् निरोद्धुं ह्यः
ऐतिहासिकं निर्णयं गृह्णता द्वादश-पर्यन्त-वर्षीयाणां बालानां
बलात्कारापराधस्य दोषिणो जनान् विरूध्य मृत्यु-दण्डस्य प्रावधान-करः
प्रस्तावः अनुमोदितः। एतद्‌-विषयको निर्णयश्च गतदिवसे राज्य-राजधान्यां
भोपाल-नगर्या मुख्य-मन्त्रिणः शिवराज-सिह-चौहानस्य
अध्यक्षतायामायोजिते मन्त्रिमण्डलीये महत्तवाधायिनि मन्त्रणोप-वेशने
गृहीतः। एतत्प्रस्तावात्मकं विधेयक सम्प्रति राज्य-विधानसभायां
शीतकालिके सत्रे स्वीकृत्यर्थं उपस्थापयिष्यते- इति तत्रत्य-वित्तमन्त्रिणा
विज्ञापितम्‌।

क्रिकेट्

भारत-श्रीलंकयोर्मध्ये नागपुरे अनुवर्तमानायां द्वितीय-क्रिकेट्-निकष-
स्पर्धायाम् अद्य चतुर्थे दिवसे श्रीलंका हयः एकस्य क्रीडकस्य क्षत्या
समर्जितेभ्यः एक-विंशति-धावनांकेभ्यः अग्रे क्रीडिष्यति। अतिथि-क्रीडकाः
प्रवर्तमान-स्पर्धायां धावनांक! साम्यमधिगन्तुम् इदानीमपि
चतुरशीत्यधिकान् त्रिशतं धावनांकान् अपेक्षन्ते। गतदिवसे श्रीलंकायाः
क्रीडारम्भात्‌ पूर्व भारतेन षण्णां क्रीडकानां क्षत्या दशाधिक-षट्-शत-
धावनांकेषु स्वीया प्रथमा पाली प्रोद्धोषिता। दलनेत्रा विराट्-कोहलिना
शतक-द्वयं, पुजारा-रोहितशर्मभ्यां च एकक शतकं समर्जितम्।

                                                                    || इति वार्ताः ।।
