संस्कृतवार्ताः

दिनांक: - 30/ 01/ 2018
प्रातः - 06 : 55

प्रवाचकोऽनुवादकश्च - पुरुषोत्तम-शर्मा

आशुलिपिकः - अवलद-नजमः

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - पुरुषोत्तम-शर्मा

मुख्यवार्ताः


० इण्डिया-इंक इति आर्थिकसर्वेक्षणसमबद्धसमावायेन देशस्य आर्थिकस्थितौ परिष्काराय
मनवसम्पदा-कृषि-उत्पादनक्षेत्रयोः अभ्युन्नतिः सबलं प्रतिपादिता।

० पश्चिम-बड़गालस्य मुर्शिदाबादजनपदे बसयानदुर्घटनायां दश महिलाः समेत्य षड्‌ त्रिंशत्‌ जनाः मृताः।

* राष्ट्रमद्य पूज्यबापोः पुण्यतिथौ तस्मै श्रद्धाञ्जलिं समपर्यिष्यति।

 अपि च,

अन्तः ऊनविंशतिः वयोमितानां विश्वचषकक्रिकेटस्पर्धायाः उपान्त्यचक्रे
भारतपाकिस्तानयो क्रीडा प्रवर्तते


आर्थिक-सर्वेक्षणम्‌

इण्डिया-इंक इति आर्थिकसर्वेक्षणसमबद्धसमावायेन देशस्य आर्थिकस्थितौ परिष्काराय
मानवसम्पदा-कृषि-उत्पादनक्षेत्रयोः अभ्युन्नतिः सबलं प्रतिपादिता। ऐषमः विकास-मितिः
पादोन-सप्त प्रतिशतं भवेत्। आर्थिक-सर्वेक्षणे प्रोक्तं यत् आगामि-वर्षे देशस्य सकल-गृह्योत्पादने
सप्ततः सार्द्ध-सप्त-प्रतिशन्मिता वृद्धिः भविष्यति। वित्तमन्त्रिणा अरूण जेटलिना गतदिने संसदि
आर्थिकसर्वेक्षणं प्रस्तुतम् । सर्वेक्षणे प्रबलं प्रतिपादितं यत् वस्तु-सेवा-करात् अर्थव्यवस्थायां
तीव्रता समायाति।

आर्थिकसर्वेक्षणम्‌

देशे पञ्चायतस्तरेषु करसंग्रहण-स्तरं स्वल्पम्‌ अवर्तत। सङ्घीयराजकोषाय
करसंग्रहकर्तृभ्यश्च विषयोऽयं समाह्वानं वर्तते। गतदिने संसदि विगतवर्षस्य आर्थिकसर्वेक्षणम्‌
उपस्थापयता वित्तमन्त्रिणा अरुणजेटलिना प्रतिपादितं यत्‌ राज्यैः पञ्चनवति मितं राजस्वं
केन्द्रात्‌ राज्यशासनात्‌ वा प्राप्यते। तैः स्वीयसंसाधनैः प्रतिशतं पञ्चमितं धनसङ्ग्रहणं विधीयते।

पश्चिमबङ्गाल

पश्चिमबङ्गालस्य मुर्शिदाबाद-जनपदे राजकीयपरिवहनविभागस्य बसयानस्य धोगरा
कूल्यां निमज्जनात् षडत्रिंशत् जनाः मृताः। मृतकेषु दशमहिलाः अपि सन्ति। राज्यस्य मुख्यमन्त्री
ममताबनर्जी मृतकाणाम् आश्रितेभ्यः पञ्च लक्षरूपकाणां व्रणितेभ्यश्च एकलक्ष्यरूप्यकाणां
साहाय्यराशिः उदघोषितवती।

भारत-वियतनाम-युद्धाभ्यासः

भारत-वियतनामदेशयोः सैन्यबलैः गतदिने मध्यप्रदेशस्य जबलपुरे षड् दिवसीयो
युद्धाभ्यासः प्रारब्धः। युद्धाभ्यासः देशद्वयस्य सामरिक-रक्षासम्बन्धानां दृढीकरणं प्रस्तौति।
विनबैक्स नामकः भारतवियतनामयोः प्रथमोऽयं युद्धाभ्यासः वर्तते।

पूवोत्तिरविमानपत्तनम्‌

भारतीय-विमानपत्तनप्राधिकरणेन पूर्वोत्तरक्षेत्रस्य विमानपत्तनानां स्तरोन्नयना
चतुत्रिंशत्‌ कोटिरुप्याणां राशिः आबण्टितः। प्राधिकरणस्य अध्यक्षः गुरुप्रसादमहापात्रा गौहाय्यां
वार्ताहरः सह सम्भाषणावधौ प्रावोचत्‌ यत्‌ चतुः चत्वारिंशदुत्तरनवशतकोटिरुप्यकाणां
परियोजनाः पूर्वमेव पूर्णाः अवभवन्। शेषकार्यं वर्षद्वये वर्षत्रये वा पूर्णं भविष्यति।

नायडूः क्रीडा
उपराष्ट्रपतिः एम.वैंकेया-नायडूः अवोचत् यत् क्रीडास्पर्धाः व्यवसायत्वेन स्वीकर्तुं
छात्रेभ्यः प्रोत्साहनं प्रदातव्यम्। प्रशासनेन च साहाय्यं कर्तव्यम्। नवदिल्ल्यां डा.
अखिलेशदासगुप्ता इण्डिया-ओपन्-बैडमिण्टन् इति स्पर्धायाः उद्भाटनावसरे उपराष्ट्रपतिना प्रोक्तं
यत् क्रीडाक्षेत्रे समेऽपि एकीभूय राष्ट्र हितं चिन्तयन्ति।

गान्धिनः पुण्यतिथिः
राष्ट्रम् अद्य राष्ट्रपितुः महात्मगान्धिनः पुण्यतिथौ तस्मै श्रद्धाञ्जलिं समर्पयिष्यति।
नवदिल्ल्यां बापोः समाधिस्थले राजनीतिकदलानां नेतारः तस्मै श्रद्धाञ्जलिं समर्पयिष्यन्ति।
अत्रावसरे एका सर्वधर्मप्रार्थनासभा अपि आयोजयिष्यते। प्रधानमन्त्री नरेन्द्रमोदी उपराष्ट्रपतिः
एम.वेकेया नायड्‌ च सायंकाले त्रिंशत्‌ जनवरी मार्गस्थिते गान्धी स्मृतौ सर्वधर्म-प्रार्थनासभायाम्‌
उपस्थास्यत:।

अन्तः ऊनविंशतिः क्रिकेट

अन्तः ऊनविंशति: वयो मितानां विश्चवचषकक्रिकेटस्पर्धायाः उपान्त्यचक्रे भारत-
पाकिस्तानदलयो क्रीडा प्रवर्तते विजित्या धावनाङकनिर्माणं  स्वीकृतम्


                                                    इति वार्ताः ॥
