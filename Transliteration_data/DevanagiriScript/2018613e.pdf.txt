संस्कृतवार्ताः
दिनांकः- 13.06.2018
सायम्‌ - 06:10

 प्रधानमन्त्री नरेन्द्र-मोदी प्रशासनस्य  महत्त्वाकांक्षि-योजनानां, कार्यक्रमाणां च प्रगतिं
सीमीक्षितुं नवदिल्ल्यामद्य मन्त्रिपरिषदोपवेशनम् आकारयति।

 उत्तरप्रदेशे मैनपुरी-जनपदे मार्गीय-दुर्घटनायाम् अष्टादश-जनाः मृताः, राष्ट्रपतिः
प्रधानमन्त्री च दुर्घटनायां दुःखं प्रकटितवन्तौ।

 सूक्ष्म-लघु-मध्यमोद्योग मन्त्रिणा गिरिराज सिंहेनोक्तं यत् तदीय मन्त्रालयः जनानां
सशक्तिकरणे, वृत्त्यवसरोत्पादने च महत्त्वपूर्णं भूमिकां निर्वाहयति।

प्रधानमन्त्री-उपवेशनम्

प्रधानमन्त्रिणा नरेन्द्रमोदिना नवदिल्ल्यामद्य मन्त्रिपरिषदोपवेशनम् आकारितम्।
स्रोतांसि सूचयन्ति यत् सम्मेलनेऽस्मिन् श्री मोदी एन.डी.ए. प्रशासनस्य महत्त्वाकांक्षि-
योजनानां, कार्यक्रमाणां च समीक्षां विधास्यति। सर्वे केन्द्रीय-मन्त्रिणः संसद-भवने
समायोजयिष्यमाणे उपवेशने उपस्थातुं निर्दिष्टाः। उपवेशने कृषकाणां समस्याः, प्रशासनस्य
साहाय्य-प्रदानाय संबद्ध उपायाः चर्चिष्यन्ते इत्याशास्यते। प्रधानमन्त्री-जन-औषधि-योजना-
आयुष्मान भारत, प्रधानमन्त्री-फसल-बीमा-योजना, मुद्रा योजना, अन्याः योजनाः अपि
समीक्षापथि आयास्यन्ति।


प्रधानमन्त्री - योगा

प्रधानमन्त्रिणा नरेन्द्र मोदिना देशस्य नागरिकाः अध्यर्थिताः यत्ते स्वीय- व्यस्त-
दिनचर्यातः किञ्चित् कालः योग-क्रियार्थं नियोजयेयुः। स्वीय ट्वीट-संदेशे तेनोदीरितं यत्
एतस्मात् जीवने सकारात्मको परिवर्तनं भविष्यति। तेन भणितं यत् कर्णाटक-मुख्यमन्त्रिणं
एच. डी. कुमारस्वामिनं स्वास्थाय समाह्वानं-कुर्वन्, तस्मै मनोनीत्-करणदिशि असौ प्रसन्न-
युतो वर्तते।



राज्यवर्धनः

सूचना-प्रसारण-मन्तरिणा राज्यवर्धन राठौडेण भणितं यत्‌ प्रधानमन्त्री नरेन्द्र-मोदी
स्वीय देश-सेवा-भावनया, अतुल्य-ऊर्जा-स्तरेण सर्वेषां प्रेरणां प्रददाति। ट्वीट-सन्देशे तेन
प्रोक्तं यत् स्वास्थ्य समाह्वानं - हम-फिट-तो-इंडिया-फिट-इत्यस्मिन् भागं ग्रहीतुं स्वस्थे-
शरीरे-स्वस्थ-मन-स्थितस्य महत्वं उदाहरन् श्री मोदिनं प्रति धन्यवादः प्रतिज्ञापितः।



प्रधानमन्त्री

प्रधानमन्त्री श्वः छत्तीसगढं प्रति यास्यति तत्रासौ आधुनिक-विस्तृत-भिलाई-इस्पात-
संयंत्र राष्ट्राय समर्पयिष्यति। संयंत्रस्य आधुनिकी-करणे प्रविध्याः प्रयोगो जातः। एतस्मात्‌
उत्पादनं वर्धिष्यति। श्री मोदी तत्र भारतीय-प्रविधि-संस्थान-इत्यस्य स्थायि-परिसरस्य
आधारशिला अपि संस्थापयिष्यति। भारत-नेट-इत्यस्य द्वितीय-चरण-प्रकरणे प्रधानमन्त्री
एकस्याः पट्टिकायाः अनावरणमपि विधास्यति।

उत्तरप्रदेश-दुर्घटना

उत्तर प्रदेशे मैनपुरी-क्षेत्रेऽद्य सञ्जातायां एकस्यां मार्गीय दुर्घटनायां मृतकानां संख्या
विवर्ध्य अष्टादश सञ्जाता। सैफई-इत्यस्य आयुर्विज्ञान-संस्थाने-उपचाराधीनेषु षड्-विंशति-
आहतेषु द्वौ मृतौ जातौ। मृतकेषु कन्नौज-मैनपुरी-फरुखाबाद-जनपदीय निवासिनः आसन्‌।
अस्मदीय-वार्ताहरेण विज्ञापितं यत्‌ मुख्यमन्त्रिणा योगी आदित्यनाथेन प्रत्येकस्मै मृतक-
परिवाराय द्वि-द्वि-लक्षात्मकः, आहतेभ्यश्च पञ्चादश-सहसर-रुप्यकात्मक-साहाय्य-राशिः
समुद्धोषितः। दुर्घटनायां दुःखं प्रकव्यन्‌ तेन अधिकारिणः आहतेभ्यः सर्व-चिकित्सकीय-
सुविधाः उपलब्धुं विनिर्दिष्टा। राष्ट्रपतिना रामनाथ कोविन्देन, प्रधानमन्त्रिणा नरेन्द्र-मोदिना
च दुर्घटनायां दुःखं व्याहरन् शोक-संतप्त-परिवारेभ्यः संवेदनाः प्रकटिताः।



गिरिराजः

सूक्ष्म-लघु-मध्यम-उद्योग-मन्त्रिणा गिरिराज-सिंहेनोदीरितं यत् तदीय मन्त्रालयः
जन-सामान्य-सशक्तीकरणे महत्त्वपूर्ण-योगदानं प्रददाति। एतस्मात् भूरि-संख्यायां
वृत्यवसराणि विकसितानि। नवदिल्ल्यामद्य वार्ताहर-सम्मेलने तेन इदं प्रोक्तमस्ति। श्री सिंहेन
भणितं यत् गत-चतुर्षु वर्षेषु तदीय-मन्त्रालयेन पञ्च-लक्ष-जनेभ्यः वृत्ति-प्रशिक्षणं प्रदत्तमस्ति।


सीमा-शुल्क-अधिकारिणः अद्य कोच्चि-अन्ताराष्ट्रिय-विमान-पत्तने अफगान-
नागरिकात् एकादश-कोटि-मूल्यात्मिका वैदेशिक-मुद्रा अधिगता। यूसुफ-मोहम्मद-सिद्दीकी
नामकोऽयं जनः दिल्लीतः दुबई प्रति गच्छति स्म।

शाहः

भारतीय-जनता-पार्दी दलाध्यक्षेण अमित-शाहेन अद्य नवदिल्ल्यां विविध-स्तरेषु
भाजपा-कार्यकर्तृभ्यः प्रशिक्षणाय द्रादश-पुस्तकानि मोचितानि। अवसरेऽस्मिन्‌ समायोजिते
कार्यक्रमे श्री शाहेन प्रोक्तं यत्‌ भाजपा-प्रशासनं जनादेशं प्रपूरयितुं कार्यमाचरति।


कर्णाटकः

कर्णाटके कांग्रेस-प्रत्याशि सौम्या रेड्डी बेंगलुरु-जयनगर-विधानसभा-आसनं
विजितवती। स्वीय-सञ्जातायां मतगणनायां तया सप्त-पञ्चाशदुत्तर-चतुश्शताधिक
चतुस्पञ्चाशत-सहस्र-मतानि अधिगतानि।


एनडीए

एन.डी.ए. प्रशासनस्य चतुः वर्ष-पूर्त्यवसरे आकाशवाण्याः वार्ता-सेवा-प्रभागः
विभिन्न-मन्त्रालयानाम्‌ उपलब्धिषु विशेष शृंखला “चार साल मोदी सरकार इत्यस्य
प्रसारणं करोति।

 
त्रिपुरा-वर्षा

त्रिपुरा-प्रदेशे अनावरत-वृष्टेः जन-जीवनम् अस्त-व्यस्तं संञ्ञातमस्ति ऋतु-विभागेन
राज्ये आगामि-चुतुर्विंशति-होरासु भीषण-वृष्टेः प्रबोधनं प्रसारितम्। तत्र वृष्टेः चतुस्त्रिंशत्-
शताधिकाः जनाः प्रभाविताः, एते राज्यस्य विभिन्नेषु भागेषु विनिर्मित-चतुष्षष्टिः-साहाय्य-
शिविरेषु प्रवेशिताः।

 

।। इति वार्ताः ॥
