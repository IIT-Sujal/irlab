संस्कृत-वार्ता :
(प्रातः)
दिनाकः- 21-10-2017

प्रातः- 06.55

प्रवाचिका अनुवादिका च - साधना शर्मा
अनुवाद-सम्पादन-सहायकः - परमानन्द-ज्ञाः

टंकण-सहायकः - अशोक-कृमार-मेहताः

इयम्‌ आकाशवाणी
सम्प्रति वार्ताः श्रूयन्ताम्

प्रवाचिकाः साधना शर्मा

मुख्य-वार्ताः

 

 

केन्द्रीयाऽन्वीक्षणाऽभिकरणेन प्रशासनम् आगृहीतं यत्तद् बोफोर्स-प्रवञ्चना-प्रकरणे
पुनर्विचार-याचिकां शीर्ष-न्यायालये प्रस्तोतुम्‌ अभिकरणाय अनुमतिं प्रयच्छेत्‌।

प्रधानमन्त्री श्रीनरेन्द्र-मोदी श्वः गुजरात-याव्रायै प्रस्थास्यते।

अपिच,

अद्य अशेषेऽपि देशे आरक्षि-स्मृति-दिवसः आयोजयिष्यते।

केन्द्रीयान्वीक्षणाभिकरणम्‌-बोफोर्स्‌

केन्द्रीयाजन्वीक्षणाऽभिकरणेन प्रशासनम्‌ आगृहीतं यत्तद्‌ बोफोर्स-प्रव्चना-प्रकरणे
स्वीयं प्राक्तनं निर्णयं पुनर्विचार्य, तत्सन्दर्भे पुनर्विचार-याचिकां शीर्ष-न्यायालये प्रस्तोतुम्‌
अभिकरणाय अनुमतिं प्रयच्छेत्‌। सूत्रैः संसूचितं यद्‌ अभिकरणेन कार्मिक-प्रशिक्षण-विभागाय
सद्यो-विलिखिते पत्रे प्रोक्तं यत्तद्‌ बोफोर्स-प्रवञ्चनायां हिन्दुजा-भ्रात्रोः पक्षे श्रावितं दिल्ली-
उच्च-न्यायालयीयं निर्णयं विरुध्य याचिकामेकां प्रस्तोतुं वाञ्छति।

 
गुजरातः-प्रधानमन्त्रियात्रा

 

प्रधानमन्त्री श्रीनरेन्द्र-मोदी श्वः गुजरात-यात्रायै प्रस्थास्यते। सः भावनगर-वडोदरा-
जनपदयोः बह्वीः परियोजनाः प्रारप्स्यते। श्रीमोदिना भावनगर-जनपदे पञ्चदशाधिक-
षट्‌शत-कोटि-रूप्यकाणां व्ययेन समारब्धायाः नतोन्नत-गामि-नौका-सेवायाः प्रथमं चरणम्‌
उद्धाटयिष्यते। वडोदरायामपि प्रधानमन्त्रिणा अष्ट परियोजनाः उद्भाटयिष्यन्ते।



विदेशी-मुद्रा

भारते वैदेशिक-मुद्रा-कोषः विगते सितम्बर-मासे उच्च-स्तरं प्राप्रोत्‌। वर्तमानः कोषः
अप्रत्याशित-वैश्चिक-संकटानि विरुध्य आत्म-रक्षायै पर्याप्तोऽस्ति। प्रमुख-वैश्चिक-वित्तीय-
सेवानुसारेण अस्य वर्षस्य सितम्बर-मासे भारतीयः वैदेशिक-मुद्रा-कोषः सार्ध-द्वयाधिक-
चतुश्शतार्बुद्-अमेरिकीय-डालर-मुद्राणाम् उच्चतमं स्तरं प्राप्नोत्।


आरक्षिस्मृतिदिवसायोजनम्


अद्य अशेषेऽपि देशे आरक्षि-स्मृति-दिवसः आयोजयिष्यते। गृहमन्त्री राजनाथसिंहः
आरक्षि-स्मारक-प्रांगणे वीरतां गतेभ्यो भटेभ्यः श्रद्धाञ्जलीन् समर्पयिष्यति। ध्यानास्पदं वर्तते
यद् गत-शताब्द्याः ऊनषष्टि-तमे वर्षे एतस्मिन्नेव दिनांके चीन-संलग्न-सीस्नि देश-रक्षायां
लग्नाः दशारक्षि-भटाः वीरतां गताः आसन्। तेषामेव स्मृतौ दिवसोऽयं परिपाल्यते।

 

अफगानिस्तान-विस्फोटः


अफगानिस्ताने द्वयोः मुस्लिम-प्रार्थना-गृहयोः गतरात्रौ दुरापादिते भीषणे आत्म-
घात्याक्रमणे न्यूनाच्यूनाः त्रिषष्टिर्जनाः मृताः, नैके च व्रणिताः जाताः। तत्रत्येन गृह-
मन्त्रालयाधिकारिणा संसूचितं यत् प्रथमम् आक्रमणं काबुले विहितम्। आक्रमणेऽस्मिन्
त्रिंशज्जनाः हताः, पञ्च-चत्वारिंशत् च आहताः। अपरा घटना पुनः घोर-प्रान्त-गते सुन्नी-
प्रार्थना-गृहे विहिता। अस्यां च त्रयस्त्रिंशत् जनाः मृताः। अफगानिस्तानस्य राष्ट्रपतिना इमे
आक्रमणे भूरिशो भत्सिते।

 

बैडमिण्टन्

डेनमार्क-मुक्त-बैडमिण्टन्-स्पर्धा-शुंखलायां गतरात्रौ ओडेन्स-क्रीडांगणे समायोजिते
पुरुष-वर्गीये द्वन्दे भारतस्य किदाम्बी-श्रीकान्तः विश्व-विजेतारं विक्टर-अग्जेल्सेनं
पराजितवान्।


हॉकी

एशिया-चषकीय-पुरुष-हॉकी-स्पर्धा-शृंखलायां श्रेष्ठ-चतुष्टय-चक्रस्य तृतीये अन्तिम च
द्वन्द्वे अद्य भारतं स्वीयं पारम्परिक-प्रतिद्वन्द्वि पाकिस्तानं विरुध्य क्रीडिष्यति।

इति वार्ता:
