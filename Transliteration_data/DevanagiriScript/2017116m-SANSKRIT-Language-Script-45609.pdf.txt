संस्कृत-वार्ताः

दिनांकः 06-11-2017
प्रात: 06:55
प्रवाचको5नुवादकः - साधना-शर्मा

आशुलिपिकः - हरीश-भण्डारी

इयम्‌ आकाशवाणी
सम्प्रति वार्ताः श्रूयन्ताम्
प्रवाचकः -साधना-शर्मा

मुख्यवार्ताः
० अमरीकायाः टेक्सासस्थिते बेपटिस्ट-चर्चस्थले गोलिकावर्षणे
सप्तविंशतिः जनाः हताः चतुर्विशतिः जनाः च आहताः।

० रक्षामन्त्री निर्मला सीतारमणः ह्यः चीनेन संलग्ने अरुणाचलप्रदेशस्य
अजाव-जनपदे अगिम-सैन्य-स्थात्राणा निरीक्षणम्‌ अकरोत्‌ |

* प्रधानमन्त्री नरेन्द्रमोदी अद्य दैनिक पवार्तापत्रस्य
पञ्चसप्ततिवर्षपूत्यवसरे भागं ग्रहीतुं चेन्नई प्रस्थास्यते।

० अपि च

० आस्ट्रेलियायां प्रवर्तमानायाम् राष्ट्रमण्डल-लक्ष्यसन्धान-प्रतिस्पर्धायां
भारतीयेन अनीश-भान-वालेन रजतं पदकम्, नीरजकुमारेण च
कांस्यपदकं अर्जितम्।

 

अमरीका-टेक्सास

अमरीकायाः टेक्सासस्थिते बेपटिस्ट-चर्चस्थले गोलिकावर्षणे
सप्तविशतिः जनाः हताः चतुर्विशतिः जनाः च आहता। आक्रमणमिद
विल्सन काउंट्यां सुन्दरलैण्ड-स्प्रिंग्सस्य फर्स्ट-बेष्टिस्ट-चर्चस्थाने अभूत्।
सीतारमणः

रक्षामन्त्री निर्मला सीतारमणः ह्यः चीनेन संलग्ने अरुणाचलप्रदेशस्य
अजाव-जनपदे अग्रिम-सैन्य-स्थात्राणां निरीक्षणम्‌ अकरोत्‌। सा ततः रक्षा-
सम्बद्धतायाः सूचनां अधिगतवती। रक्षा-प्रवक्त्रा लेफ्टीनेंट-कर्नल सोमबित-
घोषेण प्रोक्तं यत् रक्षामन्त्र्यै नियन्त्रणरेखायाः रक्षा-सम्बद्धतायाश्च
वास्तविकी सूचना प्रदत्ता।
प्रधानमन्त्री-चेन्नई

प्रधानमन्त्री नरेन्द्रमोदी अद्य दैनिक थण्थी-वार्तायत्रस्य
पञ्चसप्ततिवर्षपूर्त्यवसरे भागं ग्रहीतुं चेन्नई प्रस्थास्यते। ह्यः
तमिलनाडुप्रान्तस्य भाजपाध्यक्षा तमिलिसाई-सौन्दराराजनः अस्मिन् विषये
सूचनां प्रदत्तवती।

चेन्नई वायुयानस्थाने सुरक्षा प्रबन्धाः सुविहिताः सन्ति।
स्वराजः पञ्जाबः

विदेशमन्त्री सुषमास्वराजः न्यगदत् यत् सा पञ्जाबस्य मुख्यमंत्रिणं
अमरिन्दर-सिंहम् अध्यर्थितवती यत् सः नियुक्ति- सम्बन्द्ध-प्रकरणानां
विरोधे आपराधिकविवादं पञ्जीकुर्वेत्‌। प्रकरणमिदं सामान्यान्‌ जनान्‌
भ्रान्तवत् प्रवञ्चितवच्च। स्वराजेन उक्तं यत् प्रवासिनां मुख्याः संरक्षकाः
विदेशेषु गच्छतां भारतीय-श्रमिकाणां हितानां सुरक्षायै उत्तरदायिनः सन्ति।
राष्ट्रीय-कांग्रेस-परिषद

राष्ट्रिय-कांग्रेस पार्टीति-दलेन अद्य रायगढ्प्रान्तस्य करजत-क्षेत्रे
वरिष्ठानां नेतृणां द्विदिवसीयं मेलनम् आकारितम्। औपचारिक-सोतोभिः
उक्तं यत् मेलनमेतत् वस्तु-सेवा-करेण, सम्बद्धविषयेषु चर्चायै जातम्।

सिक्किम-पञ्चायत-निर्वाचनम्

सिक्किमे सत्तारढ़ेन एसडीएफ सिक्किम-डेमोक्रेटिक फ्रण्ट दलेन
पञ्चायतनिर्वाचनेषु विजयः अधिगतः। तेन दलेन ग्रामपञ्चायतस्य
पञ्चशतासनेषु घोषितानि द्विचत्वारिंशदुत्तरत्रिशतासनानि विजितानि।
जनपदीयपञ्चायतस्य चतुरशीत्यासनेषु षट्सप्ततिरासनानि विजितानि।

लक्ष्यसन्धानम

भारतीयेन अनीश-भान-वालेन अआस्ट्रेलियायां प्रवर्तमानायाः
राष्ट्रमण्डल-लक्ष्यसन्धान-प्रतिस्पर्धायाः षष्ठे दिवसे रजतं पदकम् अर्जितम्।
अपरत्र नीरजकुमारेण भुशुण्डडी स्पर्धायां कांस्य-पदकमधिगतम्।

बेल्जियम्-नरेशः

बेल्जियमदेशस्य नरेशः फिलिपे राज्ञी मिथिल्डे च गतरात्रौ
सप्तदिवसीय-यात्रायां नवदिल्लीं सम्प्राप्नोत्।

                                              ।। इति वार्ताः ।।
