दिनांकः 20-03-2018
सायं - 06:10

मख्यवार्ताः

* विदेश-मन्त्रिणा-सुषमास्वराजेन इराके ऊनचत्वारिंशद् भारतीयानां
मृत्योः सूचना प्रदत्ता।

 विपक्षस्य कोलाहलकारणात् अद्यापि संसद् स्थगिता जाता।

* प्रशासनेन रेलविभागे कर्मकराणां न्याय्य-पारदर्शि-प्रतियोगि-चयनार्थं
नवीना नीतिः निर्मिता अस्ति।

० मालद्वीपप्रशासनेनोक्तं यत् तत्र आपत्कालस्यावधिः बृहस्पतिवारतः
अग्रे न वर्धयिष्यते।

संसद-स्थनगम्‌

विपक्षस्य कोलाहलकारणात्‌ अद्यापि संसद स्थगिता जाता।
लोकसभायाः कार्यारम्भे एव टी.आर.एस - ए.आई.ए.डी.एम.के. सदस्याः
तेलंगानाराज्ये वृत्यवसराणाम् आरक्षणे संवर्धनं कावेरी-नद्याः जल-
प्रबन्धन-मण्डलस्य स्थापनाम् च अभ्याचन् घोषं कुर्वन्तः सदनस्य मध्ये
आगतवन्तः। अध्यक्षया लोकसभा स्वल्पकालाय स्थगिता। यदा सदनस्य
पुनः उपवेशनं प्रारब्धं तदा विदेश-मन्त्रिणा-सुषमास्वराजेन इराके
ऊनचत्वारिशद्‌ भारतीयानां मृत्यु-विषये वक्तव्य-प्रदानस्य अनुमतिः
प्रार्थिता। अध्यक्षया तदर्थ कोलाहलरताः सांसदा: अध्यर्थिताः अपि। परं
विदेशमन्त्रिणा कोलाहलेषु एव वक्तव्यं प्रदत्तम्। तदनु सदनं श्व: यावत्
स्थगितम्। राज्यसभायामपि विदेश-मन्त्रिणा इराके भारतीयानां मृत्यु-विषये
वक्तव्यं प्रदत्तम्। अनन्तरमेव एआईएडीएमके, टीडीपी अथ अन्ये विपक्षि-
सदस्याः सघोषं सदनमध्ये आगतवन्तः। तदनु सभापतिना सदनं श्वः
यावत् स्थगितम्। एतेषां भारतीयानां मृत्यु गतवर्षत्रयेषु सन्दिन्धो
आसीत्। सम्प्रति वैज्ञानिक-परीक्षणैः मृत्युः प्रमाणितः अस्ति। इस्लामिक
स्टेट-इति आतकि-गुल्मेन एते अपहताः हताः च आसन्‌।

उच्यतमन्यायालयः

उच्चतमन्यायालयेन महत्त्वपूर्णनिर्णये निरूपितमस्ति यत्
अनुसूचितजाति-जनजाति-अत्याचार-निरोधक-विधेयकान्तर्गते लोकसेवकम्‌
विरूद्ध्य अग्रिम-प्रतिभूति-प्रदानविषये पूर्णप्रतिबन्धो नास्ति। न्यायालयेन
प्रोक्तं यत् नियमानाम्‌ अवांछितप्रयोगं निरोद्धुं सुरक्षात्मकोपायाः
सम्मिलिताः कृताः सन्ति। शीर्षन्यायालयेन एतदपि भणितं यत्
अधिकारिणः विरूद्ध्य प्राथमिकी पंजीकरणात्‌ प्राक् नियोक्तुः
पूर्वस्वीकृतिः आवश्यकी वर्तते।

मालद्वीपः

मालदवीपप्रशासनेनोक्तं यत्‌ तत्र आपत्कालस्यावधिः बृहस्पतिवारतः
अग्रे न वर्धयिष्यते। श्रीलङ्कायां मालद्वीपराजदूतेन मोहम्मद-हुसैन-
शरीफेण प्रोक्तं यत् किमपि आकस्मिकं न घटते चेत्‌ आपत्‌ कालः परश्वः
एव समाप्स्यते।

केदारनाथ:

साहित्याकादमि-जानपीठ पुरस्काराभ्यां सम्मानितः प्रख्यात-हिन्दी-
कवि: केदारनाथसिंह ह्यः पञ्चत्वं गतः। चतुरशीतिवर्षीयो सिंहः दिल्ल्याः
भारतीयायुर्विज्ञान-संस्थाने उपचर्यते स्म। अकाल-मे-सारस-लेखकस्य मृत्यौ
प्रधानमन्त्रिणा शोकसंवदेना प्रकटिता।

रेलविभागः

प्रशासनेन रेलविभागे कर्मकराणां न्याय्य-पारदर्शि-प्रतियोगि-चयनार्थं
नवीना नीति: निर्मिता अस्ति। नवदिल्ल्यां रेलमन्त्री पीयूषगोयलः
असूचयत् यत् रेल-मन्त्रालयेन विधे: उच्चतमन्यायालयस्य निर्देशानुसारं च
नीतिरेषा निर्मिता अस्ति। नवीन-नीतौ शिल्पविद्या-पठितृभ्यः
विंशतिप्रतिशतारक्षणस्य व्यवस्था कृतास्ति।


गोवायाः कांग्रेस-दलाध्यक्षेणा शान्तारामनाइक इत्यनेनाद्य पदात्
त्यागपत्रं प्रदत्तम्। श्रीनाइकः प्रोक्तवान् यत् तेन त्यागपत्रं कांग्रेसाध्यक्षस्य
राहुलगान्धिनः दलस्य पूर्णावधिवेशने युवभ्यो अवसराः प्रदातव्या इति
आहवानमनन्तरं प्रदत्तमस्ति।


अमेरिका-संसदि कलसेन्टर इत्यस्मिन् वृत्यवसर-संरक्षणप्रदानाय
सांसदेन शेरौडब्राऊन इत्यनेन एकः विधयेकः प्रस्तुतोऽस्ति। विधेयकानुसारं
सेवाग्रहीता उत्तरप्रदातुः स्थानं प्रष्टुं अमेरिकास्थ-समवाय-कर्मकरेण
योजयितुं शक्तः भविष्यति।

                                                            ।। इति वार्ताः ॥।
