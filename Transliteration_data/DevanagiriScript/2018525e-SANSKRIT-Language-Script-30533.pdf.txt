दिनांकः 25-05-2018 सायं - 06:10
अनुवादकौ- युवराज भट्टराई/सुषमा

आशुलिपिका - नवनीतकौर:

सम्प्रति वार्ताः श्रूयन्ताम्

प्रवाचिका- सुषमा

मुख्य-वार्ता:

 प्रशासनेन आगामि वर्ष-चतुष्के देशे शिक्षण-संस्थानानां स्थिति-
परिष्काराय लक्षकोटि-धनराशि: व्ययीकरिष्यते।

 कर्णाटके कुमारस्वामिनः प्रशासनेन विधानसभायां विश्वासमतम्

बिहारे एन.आई.ए इति राष्ट्रिय-अन्वीक्षणस्य विशेष-न्यायालयेन
संलिप्ता: आरोपषिण: दोषिण: प्रमाणिता: |


 कनाडा देशे ओऔंटारियो प्रान्ते भारतीयोपहार-गृहे दुरापन्ने प्रभावशालि-विस्फोटे पंचदश-जनाः व्रणिताः।


प्रधानमन्त्री

प्रधानमन्त्रिणा नरेन्द्रमोदिना प्रोक्तं यत् प्रशासनं आगामि चतुर्षु
वर्षेषु देशे शिक्षण-संस्थानानां स्थिति-परिष्काराय, तेषां पुनरूद्धाय च
लक्षकोटि-धनराशिं व्ययीकरिष्यति। श्रीमोदी पश्चिम-बंगाले शांति-निकेतन-
स्थले विश्व-भारती-विश्वविद्यालयस्य दीक्षांत-समारोहं संबोधयति स्म।
मोदिना बांग्लादेशीय प्रधानमन्त्रिणा शेख-हसीना वर्यया साकं सम्भूय
बांग्लादेश-भवनस्य उद्घाटनं विहितम्‌। अवसरे$स्मिन्‌ मोदिना भ्रणितं यत्‌
भारत-बांग्लादेशो मिलित्वा पारस्परिक-मैत्रीसहयोग-सम्बन्धान् निर्मातुं
शक्नुतः। एतदर्थ यूनां संभूय कार्याचरणस्यावश्यकता विद्यते। तदनन्तरं
श्रीमोदी झारखण्डे केन्द्र-राज्य-प्रशासनस्य भूरि-परियोजनानाम्
आधारशिलाम् अपि स्थापयिष्यति। प्रधानमन्त्री रांच्यां झारखण्डस्य
विकासशील-जनपदानां जनपद-न्यायाधीशैः समं मेलनमपि विधास्यति।

कर्णाटकः

कर्णाटके कुमारस्वामिनः प्रशासनेन विधानसभायां विश्वासमतम्‌
अधिगतम्। कर्णाटके कांग्रेस नेता रमेशकुमारः सर्वसम्मत्या अद्य
विधानसभाध्यक्षः चितोऽस्ति। भाजपादलस्य प्रत्याशिना सुरेश कुमारेण
स्वीय-नाम-प्रत्यावर्तनं कृतम्। सदन-नेत्रा मुख्यमन्त्रिणा
एच.डी.कुमारस्वामिना रमेशकुमारस्य अध्यक्ष-चयनं स्वागतीकृतम्‌।
एच.डी.कुमारस्वामी अद्य विधानसभायां शक्तिपरीक्षणं विजितम्। कांग्रेस-
जनता-दल-सेक्युलर-संयुति-प्रशासनेन सप्तदशोत्तर-शत्-विधायकानां
समर्थन प्राप्तम्‌।

राजनाथ:

अन्ताराज्यीय-परिषदः स्थायि-समित्याः त्रयोदशम-उपवेशनं गृहमन्त्री
राजनाथसिहः अध्यक्षयति। सम्मेलनमिद नवदिल्ल्यां प्रचलति। अस्मिन्‌
उपवेशने वित्तमन्त्री, विधिमन्त्री, पर्यावरणमन्त्री, सामाजिक-
न्यायाधिकारितामन्त्री भागमावहन्ति। त्रिपुरा-ष्रदेशस्य मुख्यमन्त्री विप्लव-
देवः, अनेकेभ्यः राज्येभ्यः अधिकारिणः च सम्मेलने उपस्थिता: सन्ति।
सहकारितासंघवादः, पंछीआयोगस्य अनुशंसाः, सुशासनं, जन-नीतिः,
प्राकृतिक-संसाधन-सम्बद्ध-विषयाः च अत्र चर्चापथम्‌ आयास्यन्ति इति
सम्भाव्यते।

आन्धप्रदेशः

आन्ध्रप्रदेशे आधार-पत्रम्‌ बहुलोकप्रियं संजातमस्ति। एतेन राज्यस्य
बहुषु क्षेत्र जना: लाभान्विताः: जाता:। भारवाहिजना:, अध्यापकाः,
कर्मचारिणः, छात्राः, महिलाः, वरिष्ठ-नागरिकाश्च आधार-पत्र सदैव स्व-
पार्श्वे स्थापयन्ति।

बिहार:

बिहार-राज्ये एन.आई.ए इति राष्ट्रिय-अन्वीक्षणस्य एकेन विशेष-
न्यायालयेन महाबोधि-मन्दिरे संजात-बम-विस्फोट-प्रकरणे संविप्ताः सर्वे
पंच-आरोपिण: दोषिण: प्रमाणिता:। निर्णयस्यास्य घोषणां कुर्वन् न्यायमूर्तिः
मनोजकुमार-सिन्हा प्रोक्तवान् यत् दण्डस्य घोषणा मे मासे अन्तिमे दिने
भविता। त्रयोदशोत्तर-द्वि-सहस्रतमे वर्षे जुलाई मासे संजातेषु
विस्फोटाक्रमणेषु भिक्षुकौ समेत्य अन्ये च भूरिजनाः आहताः जाताः,
प्रकरणे$स्मिन्‌ त्रयः आरोपिणः राचीतः द्वौ च छत्तीसगढात्‌ वर्तन्ते।

कनाडा-विस्फोट:

कनाडा देशस्य ओंटारियो प्रान्ते एकस्मिन्‌ भारतीयोपहार-गृहे
दुरापन्ने प्रभावशावि-विस्फोटे पचदश-जनाः त्रणीभूताः। विस्फोटोऽयं
गतसायं बाम्बे भेल रेस्तरां इत्यत्र दुरापन्नः। साम्प्रतं यावदनभिजातमेव
वर्तते यत्‌ विस्फोट समये कियन्तो जनाः तत्र अवर्तन्त। स्थानीयारक्षि-
बलेन ट्वीट्‌-सन्देशेन सन्दिष्टं यत्‌ सन्दिग्ध-द्वयम्‌ उपहार-गृहाभ्यन्तरे
सन्निविश्य आई.ई.ढी. सामग्रा विस्फोटमकरोत्‌। अधुना-वधिः केनापि
अस्य विस्फोटस्य उत्तरदायिता नैव स्वीकृतास्ति। अत्रान्तरे विदेशमन्त्रिणा
सुषमास्वराज-वर्यया ट्वीट् माध्यमेन सूचितं यत् सा सन्दर्भेऽस्मिन्
तत्रस्थेन भारतीय-उच्चायोगेन सह सम्पर्कपरा वर्तते।

अमेरिका-भारतम्‌

अमेरिकीयो विदेशमन्त्री माइक पाम्पियो न्यगादीत् यद् भारतेन
अमेरिकायाः सर्वतो निकटवर्तिना सहभागिना भाव्यम्‌। वाशिंगटन-नगरे
सीनेट परिषदः विदेश-सम्बद्ध-समितेः सदस्यैस्समम् उपवेशने अमुनोक्तं
यत् भूरिकारणैः दक्षिण-मध्यैशियायां दक्षिण-पूर्वैशियायां च
विभिन्नप्रकरणेषु अमेरिका यत् किमपि समाचरति तस्य केन्द्रे भारतेन
भाव्यम्। भारत-अमेरिकयोः सम्बन्ध-प्रगाढीकरण-विषयके प्रश्ने श्री
पाम्पियो प्रत्यपादयत् यत् अमेरिकया तत् सर्वमपि नूनमेव विधेयं येनेदं
निश्चप्रचं स्याद् यद् भारतामेरिका-देशौ निकटस्थौ सहयोगिनौ स्तः।

सीबीएसई

केन्द्रीय-माध्यामिक-शिक्षा-मण्डलेन श्वः द्वादश्याः कक्षायाः परीक्षा-
परिणामाः घोषयिष्यन्ते। मानव-संसाधन-विकास-सचिवेन अनिल-स्वरूपेण
ट्वीट्‌ माध्यमेन सर्वमेतत्‌ सूचितम्‌। ध्यानास्पदं वर्तते यत्‌ प्रायः द्वादश-
लक्षमिता: छात्रा: ऐषमो वर्षे परीक्षार्थित्वेन उपस्थिताः आसन्।

चलच्चित्र-समारोहः

आसियान-भारत-चलच्चित्र-समारोहः अद्य नवदिल्ल्यां प्रारप्स्यते।
समारोहस्य उद्घाटनं सूचना-प्रसारण-मन्त्री कर्नल राज्यवर्धनराठौरः
विधास्यति। समारोहस्य आयोजनम् आसियान-देशैस्सह भारतीय-
सम्बन्धानां रजत-जयन्त्यवसरे प्रचलति।

पाकिस्तानं-भारतीय-चलच्चित्राणि

पाकिस्तानेन ईदस्य अवसरे भारतं समेत्य अन्य-वैदेशिक-
भाषाणामपि चलचित्रप्रदर्शनं प्रतिषेधितम्। सूचना-प्रसारण-मन्त्रालयीय-
अधिसूचनायाम् उक्तमस्ति यत् भारतीय चलच्चित्राणि, इतर-भाषीय-
चलच्चित्राणि च ईदस्य द्वि-दिवस पूर्वस्मात् आसप्ताहं प्रतिनिषिद्धानि
भविष्यन्ति। मन्त्रालयस्य अधिकारिणा प्रोदितं यत् निर्णयोऽयं दौशिक-
चलच्चित्र-निर्मातृणां याच्ञां निध्याय अभिस्वीकृतोऽस्ति। यतोहि
अवकाशावसरे वैदेशिक-चलच्चित्राणां प्रदर्शनेन दैशिक-चलच्चित्रोद्योगाय
हानिर्जायते।

                                            ।। इति वार्ताः ।।
