दिनांकः 26-03-2018

सायं - 06:10
मुख्यवार्ताः

० राष्ट्रपतिना रामनाथकोविन्देन वाराणसिनगरस्य विकास- परियोजनाः
समारब्धा: सन्ति।

° केन्द्रीय-गृहसचिवेन राजीव-गौबावर्येण अद्य जम्मूकश्मीरस्य श्रीनगरे
उच्चस्तरीयमुपवेशनं समनुष्ठितम्। तत्र राज्ये सुरक्षास्थितेः
अनुशीलनं कृतम्।

अमेरिकादेशेन पाकिस्तानस्य सप्तसमवायाः प्रतिबन्धित-वैदेशिक-
संस्थासूच्यां समन्विताः।

स्मृति ईरानी

सूचना-प्रसारण-मन्त्रिणा स्मृति इरानी-वर्यया प्रोदीरितं यत्‌
सामान्यतया तु ऐपमाध्यमेन अधिगतानुमतिः चारकर्म नास्ति। गतदिने
नरेन्द्रमोदि-ऐपमाध्यमेन उपभोक्तृणां सूचनाः वैदेशिकसमवायेभ्यः प्रदीयन्ते
इति कांग्रेसाध्यक्षेण राहुलगान्धिना आरोपितमासीत्। श्रीगान्धिनः आरोपस्य
प्रत्युत्तरे मन्त्रिणा एतदुक्तमस्ति।

राष्ट्रपति:

राष्ट्पतिना रामनाथकोविन्देन वाराणसिनगरस्य विकास परियोजना:
समारब्धाः सन्ति। तेन प्रोक्तं यत्‌ नगरस्य आधुनिकीकरणं तद् धार्मिक-
अस्मिता-पारम्परिकमूल्यानां च संरक्षण-पुरःसरमेव भविष्यति। श्रीकोविन्दः
राज्ये राष्ट्रिय-राजमार्ग-प्राधिकरणस्य परियोजनानाम्‌ शिलान्यासानन्तरम्‌
अभिभाषते स्म। अत्रान्तरे राष्ट्रपतिः कौशल-विकास-विभागेन चितेभ्यः
अभ्यर्थिभ्यो चयनपत्राणि अपि प्रादात्।

केन्द्रीय-गृहसचिवेन राजीव-गाबावर्येण अद्य जम्मूकश्मीरस्य श्रीनगरे
उच्चस्तरीयमुपवेशनं समनुष्ठितम्। तत्र राज्ये सुरक्षास्थितेः अनुशीलनं
कृतम्। प्रवर्धमानम् आतंकवादि-क्रियाकलापं दृशा सुरक्षा-स्थितेः आकलनार्थं
गृह-सचिवः राज्यस्य द्वि-दिवसीय-यात्रां कुरूते।

जम्मूकश्मीर: दुर्घटना

जम्मूकश्मीरे ट्रकयानेन स्थल-सेना-वाहनस्य संघर्ष सैनिक: पचतां
गत:, नवसैनिकाश्च नितरां क्षताः जाताः। दुर्घटनेय जम्मू-श्रीनगर-
राष्ट्रियराजमार्गे अवन्तिपोरां निकषा छेछकोट-इत्यत्र संजाता।

जम्मूकश्मीरः संघर्ष

जम्मूकश्मीरस्य शोपियांजनपदे अद्य स्थल-सेनायाः दलं
आतकवादिभिः आक्रान्तम्‌। सुरक्षाधिकारिणा आकाशवाणी संसूचिता यत्‌
चतुश्त्रिशत्‌ राष्ट्रिय-राइफल्स इत्यस्य समादिष्टः वाहनानि आक्रान्तानि
आसन्। सैनिकैः प्रत्युत्तरे गोलिकाः प्रहताः। हताहतस्य कापि सूचना
नास्ति। क्षेत्रे सेनया आतंकवादिनाम् अन्वेषणं क्रियते।

चीनदेश:

भारत-चीनदेशयोः आर्थिकसमूहोपवेशनं नवदिल्यामनुष्ठितम्‌। भारत-
चीनयोः वाणिज्योद्योगमन्तरिणौ सुरेशप्रभुः झोंग शान्‌ च देशयोः
वरिष्ठाधिकारिभिश्च सार्धं वाणिज्य-सवर्धनार्थं वाणिज्य-बाधां समापनार्थ च
विचार-विमर्शम्‌ अकुरूताम्‌।

भारतम् अन्तार्राष्ट्रिय-सौरसंघश्च अद्य नवदिल्यां मुख्यालय-विषये
सन्धिं हस्ताक्षरितवन्तौ। विदेशराज्यमन्त्रिणा जनरल वी. के. सिंहेन भारत-
पक्षतः सन्धिः हस्ताक्षरितः।

उच्चतमन्यायालयः

उच्चतमन्यायालयेन मुसलिमेषु बहु -विवाह-निकाह-हलाला-रीती
समाहवयद्याचिकायाः वादश्रवणे केन्द्रं विधि-आयोगश्च उत्तरं प्रदातुं
आदिष्टौ। संविधान-पीठेन प्रकरणस्य श्रवणं करिष्यते। निकाह-हलाला-इति
रीतेः अन्तर्गतं पत्न्याः अपरेण पतिना पुन: विवाह-विवाह-विच्छेदाभ्यां
सहैव पूर्व-पतिना पुनः विवाहः सम्भवति।

रूसदेश:

रूसदेशस्य साइबेरिया-क्षेत्रेस्य केमेरोवो नगरे आपणपरिसरे गतदिने
अग्निकाण्डे मृताकानां संख्या षट्पंचाशत् संजातास्ति। देशस्य
आपात्कालमन्त्रिणा ब्लादिमिर-पुखोओ अद्य मनोरजनशालातः पचशवानाम्‌
अधिगते: सूचनां प्रदत्तवान्। घटनायां षोड्शजना: विलुप्ता: सन्ति।
अन्वीक्षणसिमत्यनुसारं परिपृच्छार्थ परिसर-प्रबन्धनसमवायस्य प्रमुखं
समेत्य चत्वारो जना: निगृहीता: सन्ति।

अमेरिका-पाकिस्तानम्‌
अमेरिकादेशेन पाकिस्तानस्य सप्तसमवायाः प्रतिबन्धित-वैदेशिक-
संस्थासूच्या समन्विताः। एते वैदिकिशसूच्यन्तर्गताः समावायाः अमेरिकायाः
राष्ट्रियसुरक्षा नीतीनां च विपरीतमाचरन्ति। सूची: तद्देशस्य
सुरक्षोद्योगब्यूरो इत्यनेन प्रकाशिता।
     
	                                                   || इति वार्ताः ॥।
