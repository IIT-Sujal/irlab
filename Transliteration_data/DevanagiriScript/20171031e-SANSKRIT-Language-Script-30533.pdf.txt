संस्कृतवार्ताः

दिनांक:- 31.10.2017 
सायम्‌ - 06:10

मुख्यवार्ता:

 सरदार-वल्लभ-भाई-पटेलस्य जयन्ती आराष्ट्रे राष्ट्रिय-एकता-दिवसत्वेन
आमान्यते। अवसरेऽस्मिन् समस्ते देशे ऐक्यार्थं धावनम् आयोजितम्।
नवदिल्ल्यां प्रधानमन्त्रिणा ऐक्यार्थं धावनम् समारब्धम्।

 भूटान-नरेशः सपत्नीकः चतुर्दिवसीय भारतयात्रार्थम् अद्य नवदिल्लीं
सम्प्राप्तः।

अपि च

 ऋतु-विज्ञान-विभागेन तमिलनाडो: तटीय-जनपदेषु पुदुचेर्यां च आगामि
चतुर्विंशति-होरावधौ अतिवृष्टेः संचेतना प्रख्यापितास्ति।

प्रधानमंत्री-ऐक्यार्थ धावनम्

सरदार-वल्लभ-भाई-पटेलस्य जयन्ती आराष्ट्रे राष्ट्रिय-एकता-दिवसत्वेन
आमान्यते। अवसरेऽस्मिन् समस्ते देशे ऐक्यार्थ धावनम् आयोजितम्। प्रधान-
मन्त्रिणा नरेन्द्र-मोदिना अद्य नव-दिल्ल्यां सरदार-वल्लभ-भाईपटेल जयन्त्यवसरे
ऐक्यार्थ धावनम् हरित-ध्वज-प्रदर्शन-पुरस्सरं समारब्धम्। सरदार-सिंहः, दीपा-
कर्माकर:, सुरेश-राइना, कर्णम-मल्लेश्वरी सन्निभैः क्रीडकैः समेताः भूरि संख्याकाः
जनाः एक्यार्थं धावन कार्यक्रमे भाग गृहीतवन्तः। प्रधान-मन्त्रिणा पारेसहस्रं बालेभ्यः
एेक्य-सकल्पः कारितः। अस्मिन्नवसरे समस्तेऽपि देशे नैके कार्यक्रमाः
समायोज्यन्त। मेजर-ध्यानचन्द-राष्ट्रिय-क्रीडांगणे आयोजित-समारोहे श्रीमोदी
प्रावोचत्‌ यद्‌ राष्ट्रनिर्माणे सरदारपटेलस्य योगदान न कदापि विस्मारयितुं शक्ष्यते।
प्रधान-मन्त्रिणा भणितं यत्‌ पटेल-वर्येण स्वल्प-समयाभ्यन्‌तरे एव राष्ट राजैः
शासितानां लघु-लघ्‌-राज्याणाम्‌ एकीकरणं कृतम्‌।

राहुल-पटेल:

अत्रान्तरे कांग्रेस-दलस्योपाध्यक्षेण राहुल-गान्धिना अपि सरदार-पटेल-वर्याय
श्रद्धांजलयः समर्पिताः। ट्वीट् सन्देशे तेनोक्तं यत् पटेलवर्यः सत्यनिष्ठायाः
शक्तेश्च प्रतीक: आसीत् यो हि अस्मद्-राष्ट्रस्य अन्यतमः निर्माता आसीत्।

इन्दिरागान्धी-श्रद्धांजल्रिः

प्राक्तन-प्रधानमन्त्रिणः इन्दिरागान्धिनः त्रयस्त्रिंश्यां पुण्यतिथौ अद्य
कृतज्ञराष्ट्रं तस्यै श्रद्धांजलीन् समर्पयति। प्रधानमन्त्रिणा मोदिना ट्वीट् सन्देशे
निजभावांजलिः इन्दिरागान्धिने समर्पित:। पूर्वराष्ट्रपतिना-मुखर्जिना,
पूर्वप्रधानमंन्त्रिणा मनमोहनसिहेन, कांग्रेसोपाध्यक्षेण राहुलगान्धिना, च नवदिल्ल्यां
शकितिस्थले इन्दिरायाः स्मारकस्थले पुष्पचक्रार्पणं कृत्वा तस्यै श्रद्धांजलयः
समर्पिताः।

भूटान-नरेश:

भूटान नरेश: जिग्मे खेसर नामग्यात्र वांगचुक: भारतस्य चतुर्दिवसीय
यात्रार्थम् अद्य नवदिल्ली सम्प्राप्तः। राज्ञः पत्नी पेमावांग्चुकः अपि सहभूतास्ति।
प्रवासावधौ श्रीवागचुकः राष्ट्रपति-प्रधानमन्त्रिभ्यां साकं मन्त्रणां करिष्यति।
प्रधानमन्त्री श्रीमोदी भूटाननरेशस्य सम्माने रात्रिभोजमपि प्रदास्यति।

तमिलनाडु-पुदुचेरी-वर्षा

ऋतु-विज्ञान-विभागेन तमिलनाडो: तटीय-जनपदेषु पुदुचेर्यां च आगामि
चतुर्विंशति-होरावधौ अतिवृष्टेः संचेतना प्रख्यापितास्ति। विभागेन उक्तं यत्
श्रीलंकायाः तटे वायोः उपरि आपीडः पश्चिमाभिमुखं संजातः, सम्प्रति चायं रामेश्वरं
निकषा मन्नारस्य खातौ स्थिरीभूतोऽस्ति। विगत-चतुर्विंशति-होरासु नागपट्टिनम्
सरिकाझी इत्यत्र एकत्रिंशत्-सेन्टीमीटर-मिता वृष्टिः समंकिता। अथ च चेन्नर्यीं
निकषा तम्बरं येम्बरम्पक क्षेत्रयोः अष्टादश सेन्टीमीटर मिता वर्षाः समांकिताः।

राष्ट्रमण्डलम्-लक्ष्यसन्धानम्

अस्ट्रेलिया-देशस्य ब्रिसबेन-नगरे अद्य समारब्धे राष्ट्रमण्डल-लक्ष्यसन्धान-
द्वन्द्वे भारतस्य हीनासिद्धू दश-मीटर-दूरतान्विते भुशुण्डिका-लक्ष्यवेधने स्वर्णपदकं
समर्जितवती। अपि च भारतस्य लक्ष्यवेधकेन दीप-कुमारेण कास्य-पदक-
मधिगतमस्ति।

हाकी

भारतं महिलानाम् एशिया-चषक हाकी-स्पर्धायां प्रागुपान्त्यचक्रं प्राविशत्।
भारतेन अद्य तृतीये अन्त्यसमूह-द्वन्द्वे मलेशिया-देशः शून्यं विरुध्य अंकद्वयेन
पराभूतः। जापानस्य काकामिगाहारायां प्रवृत्ते द्वन्द्वे भारत-पक्षतः वन्दना-कटारिया,
गुरजौत-कौरश्च एकैकमंकमर्जितवत्यौ।

हिमाचल-प्रचारः

हिमाचलप्रदेशे विधानसभा-निर्वाचनस्य कृते प्रचाराभियानं सजव प्रचलति।
भाजपा-दलाध्यक्षेण कांगडा-जनपदे निर्वाचनसभाया राज्ये प्रशासि-कांग्रेस-दलं
कट्वालोचितम्‌। मुख्यमन्त्रिणा वौरभद्र-सिंहेन गत-रात्रौ मण्डी उपनगरे जनसभां
सम्बोधयता प्रोक्तं यद् भाजपा-दलं राज्ये शासनारोढुं नैव शक्ष्यति।

मुम्बई-ससम्भ्रम-पलायनम्‌

महाराष्ट्रस्य मुख्यमन्त्री देवेन्द्र-फडनवीशः अद्य न्यगदत्‌ यत्‌ एल्फिन्सटेन
रेल-स्थात्रस्य नूतन-उपरिगामिसेतुः स्थलसेनायाः साहाय्येन निर्मास्यते। रक्षा-मन्त्रिणा
सीतारमण-वर्यया रेल-मन्त्रिणा पीयूषगोयलेन सह दुर्घटना-स्थलस्य निरीक्षणा-नन्तरं
गतमासे मुख्यमन्त्री इदं उक्तवान्। तत्र जन-सम्मर्दे त्रयोविंशतिर्जनाः पंचत्वं प्राप्ताः
आसन्


विध्यायोगेन प्रशासनं प्रोदितं यत् तत् विदेशेषु स्थितानामपराधिनां प्रत्यर्षणे
विद्यमान-समस्यानां निराकरणार्थं संयुक्त राष्ट्र संघस्य सन्धिं पुष्टिं कुर्यात्। ईदशैः
जनैः समम् अधिकारिणां नृशंसाचरणमवरोद्धुं विधेरभावाद् आयोगेन अयं सम्मर्शः
प्रदत्तः। आयोगेन इदमपि प्रोक्तं यत् यदि प्रशासनं एतद्विषये संयुक्तराष्ट्र-संघस्य
सन्धिं पुष्णाति तर्हि प्राशासनिक-अधिकारिणामुत्पीडनमवरोद्धुं वर्तमान-विधिषु
संशोधनार्थं संसदि विधेयकम् आनेतव्यम्।

पाकिस्तान-न्यायालयः

पाकिस्ताने उत्तरदायि-न्यायालयेन पूर्व-प्रधान-मन्त्रिणो नवाज-शरीफस्य हसन-
हुसैन चेति पुत्रद्वयस्य षट्-समवायानाम् अंशधन-स्वयत्तीकरणस्य आदेशः प्रदत्तः।
न्यायालयेन प्रकरणेऽस्मिन्‌ पुनः: पुन: अनुपस्थितत्वाद् उभौ पलायितकौ घोषित
आस्ताम्‌।
