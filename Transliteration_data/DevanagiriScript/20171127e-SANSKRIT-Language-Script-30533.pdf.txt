संस्कृतवार्ताः
दिनांक:- 27.11.2017
सायम्‌ - 06:10
मुख्यवार्ता:

गुजरात विधानसभा-निर्वाचनानां प्रथम-चरणाय प्रचाराभियानं सजवं प्रचलति।
प्रधानमन्त्रिणा नरेन्द्रमोदिना भुज-क्षेत्रे प्रचाराभियानं प्रारब्धम्।

 उच्चतमन्यायालयेन केन्द्रीय-सशस्त्र-बलानां चतुर्णा समूहानां दार्जिलिंग-क्षेत्रात्
प्रत्यार्तनं स्वीकृतम्।

पाकिस्तानस्य विधि मन्त्रिणा स्वपदात् त्यागपत्रं प्रदत्तम्।

भाजपा-कांग्रेस-सूची

भाजपा दलेन गुजरात-विधानसभा-निर्वाचनानां कृते प्रत्याशिनां षष्ठ-सूची
अद्य प्रकाशिता। अत्रान्तरे कांग्रेस दलेनापि तृतीया अन्तिमा च प्रत्याशिनां सूची
प्रसारिता अस्ति। उत्तरीय-मध्य-गुजराते द्वितीय-चरणान्तर्गतं त्रि-नवतिः आसनानां
कृते नामाकन-पत्र-पजीकरणस्यादय अन्तिमः दिवसः आसीत्। प्रथम चरणाय
आगामिमासस्य नवदिनाके, चतुर्दशे च द्वितीय चरणाय मतदानं भविता। मतगणना
हिमाचलप्रदेशेन सहैव अष्टादशे दिनांके भविता।

राज्ये प्रचाराभियानं सजवं प्रचलति। प्रथम चरणे सौराष्ट्र-कच्छ-दक्षिण-
गुजरातस्य नवदश-जनपदेषु मतदानं भविष्यति। प्रधानमन्त्रिणा नरेन्द्रमोदिना अद्य
भुज-क्षेत्रे प्रचाराभियानं प्रारब्धम्। तेन भणितं यत् गुजराते भाजपादलस्य
विकासवादस्य कांग्रेस दलस्य वंशवादस्य च मध्ये स्वर्धा वर्तते।

उच्चतम न्यायालयः

उच्चतमन्यायालयेन पश्चिम बंगालस्य अशांत दार्जिलिंग-कलिमपोंग-
जनपदाभ्यां केन्द्रीय-सशस्त्र-बलानां प्रत्यावर्तन स्वीकृतम्‌। सम्प्रति अष्टसु चत्वारः
समूहाः निर्वाचनानां कृते गुजराते नियोक्ष्यन्ते।

राष्ट्रपति

राष्ट्रपतिना रामनाथ-कोविन्देन प्रोक्तं यत् संविधानस्य सफलता न केवलं
प्रावधानेषु अपितु जनेषु राजनीतिक-दलेषु च निर्भरा वर्तते। अद्य नवदिल्ल्याम्
अन्ताराष्ट्रिय-अम्बेडकर-समागमे तेन भणितं यत् प्रशासनेन संविधाने निहितानां
राज्यस्य नीति-निर्देशक-तत्वानाम्‌ अनुरूपम्‌ अनुसूचित-जाति-जनजातीय-समूदायानां
महिलानां कृषकाणां च सामाजिक-शैक्षिक-उत्थानाय कार्यं करणीयम्।

केन्द्रम्‌

केन्द्रं पचायतानां द्वि-लक्ष-महिला-प्रतिनिधीनां क्षमतां कौशलं च उन्नेतुं
प्रशिक्षणं प्रदास्यति। केन्द्रीय महिला-बाल-विकास-मन्त्री मेनकागान्धी अद्य
नवदिल्ल्यां पंचायती-राज-संस्थानां महिला-प्रतिनिधीनां क्षमता-विकास कार्यक्रमम्‌
उद्घाटयन् एतदुक्तवती।

पाकिस्तान:

पाकिस्ताने विधिमन्त्रिणा जाहिद-हामिदेन ईशनिन्दा-विधौ तथोक्तं शैथिल्यं
विरुध्य व्यापक-प्रदर्शनानन्तरं स्वपदं परित्यक्तम्। प्रदर्शनकारिणां मन्त्रिणः
त्यागपत्रमेव प्रमुखा समीहा अवर्तत। एतस्मादेव कारणात् इस्लामाबाद-रावलपिंडी-
राजमार्गोऽपि पिहितः आसीत्‌।

जम्मू-कश्मीर:

केन्द्रस्य जम्मू-कश्मीर वार्ताकारेण दिनेश्वर-शर्मणा समं कश्मीरस्य अनेकाः
संस्थाः जनाश्च सम्मिलन्ति। श्रीशर्मा श्रीनगरे आकाशवार्णी असूचयत् यदसौ
राज्यस्य समस्यानां विषये संसूचनां प्राप्तुं विभिन्नैः वर्गीय-जनैस्सह वार्तालापं
करोति।



प्रशासनेन राष्ट्रिय-जनता-दल-प्रमुखस्य लालू-प्रसाद-यादवस्य एन एस जी युता
सुरक्षा प्रत्यावर्तिता। निर्णयोऽयं गृहमन्त्रालयेन महाजनानां सुरक्षा-व्यवस्थायाः
समीक्षानन्तरं विहितः।

केन्द्रप्रशासनम्
केन्द्रप्रशासनेन गुरूद्वारा-अन्य-धार्मिक-स्थानेषु च वस्तु-आपूर्तौ वस्तु-सेवा-
करस्य अप्रदानम् अस्वीकृतम्। पंजाबस्य वित्तमन्त्रिणा मनप्रीत-सिंह-बादलेन
विधानसभा-सत्रस्य प्रागेव चंडीगढे एवमुक्तम्। तेनोदीरितं यत् प्रकरणमिदं केन्द्रस्य-
समक्षम् अथ वस्तु-सेवाकर-परिषदि अपि उत्थापयिष्यते।




                                                                                     इति वार्ता:
