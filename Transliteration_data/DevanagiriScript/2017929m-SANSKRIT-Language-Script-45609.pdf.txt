संस्कृतवार्ताः

दिनांक: - 29/ 09/ 2017
प्रातः - 06 : 55

प्रवाचकोऽनुवादकश्च - निरञ्जन-कुमार-“निर्मलः?

आशुलिपिकः - अखलद-नजमः

इयम् आकाशवाणी
सम्प्रति वार्ताः श्रूयन्ताम्

प्रवाचकः - निरञ्जन-कुमार-“निर्मल:?

मुख्यवार्ताः

 

७ गुजराते शासनाधिरुढेन भाजपादलेन गुजरात-गौरव-यात्रायाःआरम्भेन सह्‌ विधानसभा

निर्वाचनार्थं प्रचाराभियानं प्रारप्स्यते।

* रेलमन्त्री पीयूष गोयलः अव्रवीत्‌ यत्‌ रेलयात्रां भूयोऽपि सुरक्षान्वितां विधातुं
सुरक्षोपायानाम्‌ अन्वेषणार्थं रेलविभागः भारतीयान्तरिक्षानुसंधान-संघटनेन सह सम्भूय
कार्यमाचरति।

९ संयुक्तराष्ट्रसंघे अमेरिकीय-राजदूतः  निक्की-हेली म्यांमारे रोहिंगिया-मुस्लिम-जनान्
विरुध्य प्रनुज्यमानानां शस्त्राणां आपूर्ति निलम्बधथितुं देशान्‌ अध्यार्थयत्‌।


० अपि च,

 

गतरात्रौ बेंगलुरू समायोजितायां चतुर्थ्याम्‌ एकदिवसीयान्ताराष्ट्रिय क्रिकेट्-
स्पर्धायाम् अस्ट्रेलिया-दलेन भारतीय-वृन्दम् एकर्विशतिर्धावनाङ्कैः पराजितम्।

गुजरात-भाजपा-गौरव-यात्रा

 

गुजराते शासनाधिरुढेन भाजपादलेन गुजरात गौरवयात्रायाः आरम्भेन सह्‌ विधानसभा-
निर्वाचनार्थं प्रचाराभियानं प्रारप्स्यते। अहमदाबाद पत्रकारसम्मेलनमेकं सम्बोधयन्‌ रेलमन्त्री
पीयूष-गोयलः प्रत्यपादयत् यत्‌ एतादृशा प्रथमा यात्रा अक्टूबर-मासस्य प्रथमदिवसात्‌
मध्यगुजरातस्य कर्मसादस्थलात्‌ प्रारप्स्यते। द्वितीया यात्रा अक्टूबरमासस्य द्वितीये दिवसे
महात्मगान्धिनः जन्मस्यलात्‌ पोरबन्दरतः आरप्स्यते। अवसरेऽस्मिन्‌ भाजपाध्यक्षः अमितशाहः
मुख्यमन्त्री विजयरूपाणी अन्ये च नेतारः समुपस्थास्यन्ति।

गुजरात-निर्वाचनम्

गुजरातं प्रथमं वृहद्राज्यत्वेन भविष्यति यत्र आगामि-विधानसभा-निर्वाचनेषु VVPAT
इति विशिष्टोपकरणयुतैः वैद्युदाणविक-मतदानयन्त्रैः मतदानं सम्पादयिष्यते। राज्यस्य
मुख्यनिर्वाचनाधिकारी प्रधानसचिवश्च श्रीमता बी.बी. स्वेनेन गतदिने गान्धीनगरे एकस्मिन्
पत्रकार-सम्मेलने इदम्‌ उद्घोषितम्। तेनोदोरितं यत् प्रथमं वारं राज्यस्य सर्वेषु
अष्टाविंशत्यधिकैकशतोतर-पञ्चाशत्सहस्र-मतदान-केन्द्रेषु विशिष्टमतदानयन्त्राणां प्रयोगः
भविष्यति।

राजनाथ: - यात्रा

 

केन्द्रीय-गृहमन्त्री राजनाथ-सिंहः चतुदिवसीय-यात्रा-प्रसंगे गतदिने उत्तराखण्डम्‌ सम्प्राप्तः। असौ
तत्र विविधकार्यक्रमेषु सहभागित्वम्‌ आवक्ष्यति। असौ अद्य मसूरी-नगरे लालबहादुर-शास्त्री-
राष्टिय-प्राशासनिकादम्याः प्राशासनिक-सेवायाः परिवीक्षाधीनाधिकारिण: सम्बोधयिष्यति।
असौ भारत-तिब्बत-सीमबलेन सह चमौली-जनपदस्य सुरक्षाव्यवस्थां समीक्षिष्यति।

इसरो-रेलविभागः

रेलमन्त्री पीयूषगोयलः अब्रवीत् यत् रेलयात्रां भूयोऽपि सुरक्षान्वितां विधातु
सुरक्षोपायानाम् अन्वेषणार्थं रेलविभागः भारतीयान्तरिक्षानुसंधान-संघटनेन सह सम्भूय
कार्यमाचरति। श्री-गोयलः व्याहरत्‌ यदसौ विषयेऽस्मिन् कतिपयदिवसपूर्व
भारतीयान्तरिक्षानुसंधान-संघटनस्य अध्यक्षम् ए.एस. किरण-कुमारम् अमिलत्।

म्यांमारम्‌-रोहिंगिया

संयुक्तराष्ट्रसंघे अमेरिकीय-राजदूतः निक्की हेली म्यांमारे रोहिंगिया-मुस्लिम-जनान्‌
विरुध्य प्रनुज्यमानानां शस्त्राणां आपूर्तिं निलम्बथितुं देशान् अध्यार्थयत्। इदं प्रथमं वारं
अमेरिकादेशेन सैन्यशासकान् विरुध्य आदेशः प्रसारितोऽस्ति।

अफगानिस्तानम्-विस्फोटः

गतसायं काबुल-नगरे दुरापादितेन विस्फोटेन एकं नागरिकं समेत्य रक्षिकार्मिक द्वयं मृतम्।
गृहमन्त्रालयस्य प्रवक्ता नजीब-दानिशः असूचयत् यत् विस्फोटेऽस्मिन् अपरे षोडश-जनाः
व्रणिताः। सम्प्रति केनाऽपि संघटनेन अस्याः घटनायाः उत्तरदायित्वं नैवाङ्गीकृतमस्ति।


क्रिकेट

गतरात्रौ बेंगलुरू-नगरे समायोजितायां चतुर्थ्याम्‌ एकदिवसीयान्ताराष्टिय-क्रिकेट्‌-
स्पर्धायाम्‌ आष्ट्रेलिया-दलेन भारतीय-वृन्दम्‌ एकर्विंशतिर्धावनाङ्कैः पराजितम्‌। प्रथमं दण्डेन
क्रीडता आष्ट्रेलिया-दलेन निर्धारितेषु पञ्चाशत् क्षेपचक्रेषु चतुस्त्रिंशदधिकत्रिंशत्-धावनाङ्कानां
विजयलक्ष्यम् उपस्थापितम्। प्रत्युतरे भारतीय-वृन्देन अष्ट-क्रीडकाणां हानिपूर्वकं केवलं
त्रयोदशाधिकत्रिंशत्-धावनाङ्काः समर्जिताः।