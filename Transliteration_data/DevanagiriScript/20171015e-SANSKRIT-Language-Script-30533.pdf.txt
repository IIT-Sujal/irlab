संस्कृतवातीः
दिनाकः ~ 15-10-2017
 सायम्‌ - 06:10

 
प्रवाचकः - निरंजनकुमारनिर्मल:
अनुवादकौ - निरंजनकुमारनिर्मलः पुरूषोत्तमशर्मा च
आशुलिपिक - सुशीलकश्यपः

मुख्य-वार्ताः

 
 वित्तमन्त्री अरुण-जेटली निगदति यत्‌ अमेरिका तद्देशीयनिवेशकाश्च भारते
निवेशोत्सुकाः वर्तन्ते।

 पंजाबराज्ये गुरदासपुर-लोकसभोपनिर्वाचने कांग्रेसदलस्य सुनील-जाखडेन
विजयश्री: अधिगता।

 केरले संयुक्त-लोकतान्त्रिकमंचस्य के.एन.ए.खादरेण वेंगारा-विधानसभासनं
विजितम्।

राष्ट्मद्य पूर्वराष्ट्रपतेः डा.ए.पी.जे. अब्दुलकलामस्य जन्मदिवसं
समायोजयति। राष्ट्रपतिना रामनाथकोविन्देन प्रोक्तं यत् राष्ट्रनिर्माणे
पूर्वराष्ट्रपते डा. ए.पी.जे. अब्दुलकलामस्य योगदानं राष्ट्रेन कदापि नैव
विस्मरिष्यते।


 कृषिमन्त्री राधामोहनसिंहः प्रत्यपदयत्‌ यत्‌ महिला-कृषकाः देशं द्वितीयहरित-
क्रात्तिं प्रति नेतुं समर्थाः सन्ति।

जेटली

वित्तमन्त्री अरुणजेटली प्रावोचत्‌ यत्‌ अमेरिकादेश: तद्देशीय-निवेशकाश्च भारते
निवेशोत्सुकाः वर्तन्ते। देशद्वयस्य सम्बन्धा अपि सुदृढाः सन्ति। निजसाप्ताहिक-
यात्रायाः अन्तिमे दिवसे वार्ताहरान् सम्बोधयन् श्री जेटली प्रोक्तवन् यत् अमेरिकीय;
प्रशासनम् अथ च तत्रत्य समायवायाः भारते निवेशमाचरन्ति। आगामि-मासे
अमेरिकादेशीय-उद्योग-पतीनां शिष्टमण्डलमेकं निवेशाय भारते आगमिष्यति।

पंजाबराज्ये उपनिर्वाचनम्

पंजाबराज्ये गुरदासपुरलोक्सभोपनिर्वाचने कांग्रेसदलस्य सुनीलजाखडेन विजयश्री:
अधिगता। सुनीलजाखडेन भाजपादलस्य स्वर्गसलारिया आपदलस्य सुरेश-खजूरिया
च बृहदन्तरालेन पराजितौ। अवधेयमस्ति यत् भाजपा सांसदः विनोद- खन्ना वर्यस्य
निधनकारणत् निर्वाचनमिदं समायोजितम् आसीत्।

केरले विधान-सभोपनिर्वाचनम्

केरलराज्ये मल्लापुरम् जनपदपस्य वेंगारा विधानसभोपनिर्वाचने, संयुक्त-
लोकतान्त्रिकमोर्चा इति दलस्य के.एन.ए. खादरेण विजयोऽधिगतः।

नीत्यायोग: वृद्धि:

नीत्यायोगस्य उपाध्यक्षः राजीवकुमारः व्याहरत् यत् त्रयोदशोत्तर-द्विसहस्नतमे वर्षे
आरब्धम् आर्थिक मान्द्यं न्यूनतमस्तरे वर्तते अथ च अष्टादशाधिक-द्विसहसतम् वर्षं
यावत्‌ सकलगृहयोत्पादनं प्रतिशतं षड्दशमलव नवमिततो प्रतिशतं सप्तमितं
भवितुम्‌ अर्हिष्यन्ति। नीत्यायोगस्य उपाध्यक्षेण प्रतिपादितं यत्‌ सप्तोत्तर-
द्विसहस्रतमवर्षात् त्रयोदशाधिक-द्विसहस्नतमवर्ष यावत्‌ राष्ट्रस्य प्रगति: भद्रतरा
अवर्तत परंच तत्पश्चात्‌ मान्द्यम्‌ सम्मुखीकृतम्‌।

राष्ट्रिय हरित प्राधिकारणम्


राष्ट्रियहरितप्राधिकरणेन केन्द्रम् उत्तरप्रदेशोत्तराखण्ड प्रशासनानि च आदिष्टानि
यत् तानि गौमुघात् उन्नावपर्यान्तं गंगानिर्मलीकरण विषये प्राधिकरणस्य
आदेशानुगुणं विहित-कार्यचरणसम्बद्धं विवरणं प्रयच्छन्तु। ध्यानास्पदं वर्तते यत् गंगा-
पुनरुद्धाराय राष्ट्रियहरितप्राधिकरणेन नैके निर्देशाः प्रदत्ताः सन्ति।

राष्ट्रपति: कलाम:
 

राष्ट्रपतिः रामनाथकोविन्दः अवोचत् यत् राष्ट्रनिर्माणे पूर्वराष्ट्रपतेः डा. ए.पी.जे.
अब्दुलकलामस्य योगदानं राष्ट्रेण कदापि नैव विस्मारयिष्यते। नवदिल्ल्यां
राष्ट्रपतिभवने डा. कलामस्य षडशीतितमे जयन्ती समारोहे राष्ट्रपतिना प्रोक्तं यत्
डा. कलामस्य विचाराः देशस्य भावि सन्ततिं प्रेरयिष्यन्ति। श्री कोविन्देन षोडष
राज्येषु डा. कलामस्य विचाराणाम् प्रसारणे संलग्नसंदेशवाहिनीति यानस्य स्वागतं
कृतम्। अत्रावसरे प्राधानमन्त्रिण नरेन्द्रमोदिना ट्वीट् संदेश माध्यमेन डा. कलामाय
श्रद्धांजलि: समर्पित:।

कृषि:महिला

कृषिमन्त्री राधामोहनसिंहः प्रत्यपादयत्‌ यत् महिला-कृषकाः देशं
द्वितीयहरितक्रान्तिं प्रति नेतुं समर्थाः सन्ति। नवदिल्ल्यां राष्ट्रियमहिला-कृषक-
दिवसमुपलक्ष्य समायोजिते कार्यक्रमे सम्भाषमाणेन मन्त्रिणा प्रोक्तं यत् प्रवर्तमान-
परिदृश्ये ऋतुदशापरिवर्तन-संरक्षणे प्राकृतिक-संसाधनानां प्रबन्धने च महिलानां
योगदानं निराकर्तुं नैव शक्यते।

श्रीलंका

श्रीलंकादेशीयो राष्ट्रपति: मैत्रीपाला सिरिसेना प्रोक्तवान्‌ यत्‌ भाषा जनानां
परस्पर-सम्बन्ध-सुद्ढीकरणे सहायिका भवेत्, न तु विभाजनस्य सामग्री स्यात्।
गतसायं जाफना हिन्दू महाविद्यालये राष्ट्रियतमिलदिवस-समारोहं सम्बोधयन् असौ
प्रावोचत् यत् वास्तविकमानवता जनानाम् आदरं शिक्षयति भाषाणां
शिक्षाधिगमागाय च प्रेरयति।

पाकिस्ताने विस्फोटः

पाकिस्ताने अफगानिस्तानस्य सीमां निकषा घरलाची क्षेत्रे दुरापादिते विस्फोटत्रये
अर्द्धसैन्यबलानां चत्वारो भटाः हताः, द्वौ च व्रणितौ। आक्रमणस्य दायित्वं तहरीक-ए-
तालिबान पाकिस्तान स्वीकृतम्‌ गुल्मेन  स्वीकृतम्‌।

                                                          इति वार्ता:
