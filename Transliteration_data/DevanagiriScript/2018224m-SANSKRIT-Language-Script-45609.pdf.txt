दिनांक: 24-02-2018
प्रातः 06:55
प्रवाचकोऽनुवादकश्च - पुरुषोत्तम-शर्मा

आशुपिलिकः - पाण्डेय:

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - पुरुषोत्तम-शर्मा

मुख्य-वार्ताः

* प्रधानमन्त्री नरेन्द्रमोदी प्रावोचत् यत् सार्वजनिक-निधेः अवैधसञ्चयः
नैव स्वीकार्यः। प्रशासनं वित्तीयानियमिततां विरुध्य कठोरकार्याचरणं
करिष्यति।
*
 मध्यप्रदेशे आसनद्वयस्य ओडिशायां च एकविधानसभास्य कृते
उपनिर्वाचनाय अद्य मतदानं भविष्यति।

* बुल्गारियादेशे प्रवर्तमानायां स्ट्रेण्डजा-मैमोरियल- बोक्सिंग-टूर्नामेण्ट
इति मुष्टामुष्टिक्रीडास्पर्धायां एम.सी.मैरी कामः निर्णायकचक्रे
1

 अपि च,

* क्रिकेटस्पर्धायां भारतदक्षिणाफ्रिका देशयोः महिलापुरुषदलानां विंशतिः
प्रतिविंशतिः शृङ्खलायाः अन्तिमस्पर्धे अद्य भविष्यतः।

प्रधानमन्त्री वैदेशिकनिवेश सम्मेलनम्

प्रधानमन्त्री नरेन्द्रमोदी सबलं प्रतिपादितवान्‌ यत्‌ प्रशासनं
वित्तीयानियमिततां विरुध्य कलठोरकार्याचरणं करिष्यति। पी.एन.बी
धनवजञ्चनाविषयमवलम्ब्य तेनोक्तं यत्‌ सार्वजनिकनिधैः अवैधसञ्चयः नैव
स्वीकार्यः। गतदिने नवदिल्ल्यां वैश्विक-वाणिज्यसम्मेलनं सम्बोधयता
श्रीमोदिना प्रोक्तं यत्‌ विगतवर्षचतुष्टयात्‌ जगति भारतीयार्थव्यवस्था सुदृढा
सञ्जाता। तस्यैव प्रवैदेशितिफलं वर्तते यत्‌ प्रत्यक्षकनिवेशसूचकाङ्के
भारतम्‌ उदीयमान-विपणिषु वर्तते।

प्रधानमन्त्री योजना

प्रधानमन्त्री नरेन्द्रमोदी अद्य चेनय्यां तमिलनाडुप्रशासनस्य अम्मा-
टू-व्हीलर-इति द्विचक्रिकायोजनायाः शुभारम्भं करिष्यति। अनया योजनया
कार्यनिरताभ्यः महिलाभ्यः द्विचक्रिकाक्रयणे प्रतिशतं पञ्चाशन्मितं
वित्तीयसाहाय्यं प्रदास्यते। योजनेयं राज्यस्य दिवङ्गत-मुख्यमन्त्रिणः
जयललितायाः जन्मदिवसावसरे प्रारभ्यते। आधिकारिकविज्ञप्त्यनुसारेण
प्रधानमन्त्री नरेन्द्रमोदी आगामि दिनदये दमन-चेन्नई-पुदुचेरी-गुजरातानां
यात्रा करिष्यति।

उपनिर्वाचनम्‌
मध्यप्रदेशे विधानसभासनद्वयस्य अथ च ओडिशायाम्‌
एकविधानसभासनास्य कृते उपनिर्वाचनाय अद्य मतदानं भविष्यति।
मध्यप्रदेशे कोलारास-मुड्गौली अडिशायां च बीजेपुर-विधानसभासनेभ्यः
अद्य प्रातः अष्टवादनात् सायं पञ्चवादनं यावत् मतदानं भविष्यति।
एतदर्थ मतगणना बुधवासरे भविष्यति।
रिजर्वबैङ्कः
भारतीयरिजर्वबैड्केन शासनेतर-वित्तीयसमवायान्‌ विरुध्य
वादनिराकरणाय  लोकपालयोजना प्रारब्धा अनया योजनया
शासनेतरवित्तीयसेवासमूहानां समस्यासमाधानं निशुल्क-
त्वरितनिवारणप्रणाल्या विधास्यते। लोकपालकार्यालयाः दिल्ली-चेन्नई-
कोलकाता-मुम्बई महानगरेषु संचालयिष्यन्ते।
मुष्टामुष्टि क्रीडा

बुल्गारिया देशे प्रवर्तमानायां स्ट्रैण्डजा-मेमोरियल-बॉक्सिंग-टूर्नामेण्ट-
इति मुष्टामुष्टि-क्रीडास्पर्धायां भारतस्य एम.सी. मैरीकामः निर्णायकचक्रे
प्रविष्टा। एल. सरिता देवी मीनाकुमारी देवी च स्व-स्व वर्गे कास्यपदके
विजितवत्यौ

भारतदक्षिणफरिकादेशयोः महिलापुरुषदलानां विंशतिः प्रतिविंशतिः
क्रिकेट-शुड्खलायाः अन्तिमस्पर्ध अद्य भविष्यत:। महिला दलयोः स्पर्धा
भारतीयसमयानुसारेण अपराह्णे सार्ध चतुः वादनात् प्रारप्स्यते। अपि च
पुरुषदलयोः स्पर्धा भारतीय-समयानुसारेण रात्रौ सार्ध नववादनात् प्रारब्धा
भविष्यति। पुरुषवर्गे दलद्वयेनापि साम्यत्वं भजते।

                                                     || इति वार्ताः ।।
