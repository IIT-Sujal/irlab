दिनांकः 30-11-2017
सायं - 06:10

मुख्यवार्ताः


 विंशतिः वर्षाणि अनन्तरं भारोत्तोलने भारतस्य मीराबाई चानू पुनः स्वर्णपदकं विजितवती, राष्ट्रपतिः तां
मणिपुरराज्यं च हार्दिक-शुभेच्छां प्रदत्तवान्।

 प्रधानमंत्री नरेन्द्रमोदी अवादीत् यत् भ्रष्टाचारमुक्तविकास प्रणाली प्रशासनस्य प्राथमिकता वर्तते।

जम्मूकश्मीरे बड्गाम-बारामूला जनपदयोः सुरक्षाबलैः सह संघर्षे पंच आतंकिनः व्यापादिताः।

मीराबाई

मीराबाई चानु विश्व-भारोत्तोलन-स्पर्धायां स्वर्णपदकं विजितवती। विंशतिः वर्षाणि अनन्तरं भारतेन
भारोत्तोलने पुनः स्वर्णपदकं लब्धमस्ति। तया स्वविजयेन भारोत्तोलने नवीना राष्ट्रीयं कीर्तिमानं स्थापितम्।
अमरीकायाः एनाहेम-नगरे आयोज्यमाणायां स्पर्धायां मादकपदार्थसेवनारोपे रूस-चीन-कजाक्स्थान-उक्रेन-
अजरबैजानादि -देशानां भारोत्तोलकाः भागं ग्रहीतुम् नानुमताः।

राष्ट्रपतिः रामनाथकोविंदः मीराबाई चानूं मणिपुरराज्यं प्रति च हार्दिक-शुभेच्छां प्रदत्तवान्।

 

नरेन्द्रमोदी

प्रधानमंत्री नरेन्द्रमोदी अवादीत् यत् भ्रष्टाचार-मुक्त-विकास-प्रणाली प्रशासनस्य प्राथमिकता वर्तते।
अद्य नवदिल्ल्यां हिन्दुस्तान-टाइम्स-लीडरशिप-सम्मेलने श्रीमोदी उक्तवान्‌ यत्‌ चतुर्दशाधिक द्विसहस्रतमे वर्षे
जनाः व्यवस्थायां परिवर्तनार्थं मतदानं कृतवन्तः। एवं देशस्य विकासाय दृढाधारस्य स्थापना अभवत्‌।
श्रीमोदी उक्तवान्‌ यत्‌ प्रशासनस्य कृते भ्रष्टाचारमुक्त-नागरिकोन्मुख-विकाससहायकव्यवस्थायाः
प्रथमिकता वर्तते।


जम्मूकश्मीरस्य बारामूला-बड़गाम-जनपदेषु सुरक्षाबलै: सह संघर्ष पंच आतंकिनः व्यापादिताः।
मध्यकश्मीरस्य बड़गाम जनपदे फुटलिपोरा ग्रामे अद्य प्रात: संजाते संघर्षे चत्वारः आतंकिनः मृताः।
उत्तरकश्मीरे बारामूलाजनपदे सोपोरस्य सगीपोरा-विपिने अन्यस्मिन्‌ संघर्षं पंचमः आतंकी मृतः।

जेटली

वित्तमंत्री अरूणजेटली अवादीत्‌ यत्‌ दशकद्वये आधारभूत संरचनायाः द्रुतनिर्माणिनैव भारतं
विकसितअर्थव्यवस्था भवेत्। अद्य नवदिल्ल्यां रक्षा-सम्पदा-समारोहे श्रीजेटली उक्तवान् यत् आधारभूत
संरचनायाः निर्माणं शून्ये न भवेत्। तेनोक्तं यत् राजस्वस्याप्रदानम् देशस्य विकासे मुख्या बाधा अस्ति।
उपभोक्तुभिः भद्रतरसंरचनासौविध्यार्थं मूल्यं प्रदातव्यम्‌। श्रीजेटली प्रोक्तवान्‌ यत्‌ सर्वकारेण राजस्यव्यवस्थायाः
सुचारूसंचालनार्थं सर्वविधप्रयासाः विधीयन्ते।

प्रसार-भारती

जनहित प्रसारकस्य प्रसारभारती-निगमस्य मुख्य-कार्यकारी-अधिकारिणा उक्तमस्ति यत् सर्वेषां
वार्ताणां एफ.एम.केन्द्रेभ्यः अहोरात्रं प्रसारणं विचार्यते। शशि-शेखर-वेम्पति अद्य हैदराबादे आकाशवाणी-
केन्द्रस्य प्रथमे यात्रावसरे अभिभाषते स्म।

अफगानिस्तान

अफगानिस्तानस्य मुख्य-कार्यकारी अब्दुल्ला अब्दुल्ला अवादीत्‌ यत्‌ तस्य देशः भारतं न
केवलं बुहद्-अर्थव्यवस्थायाः कारणात् अपितु विश्वे तस्य महतीभूमिकार्थं सम्मानयति। तेनोक्तं यत् देशयो
गणतान्त्रिकव्यवस्थायां मानवाधिकारे मानवसम्माने च दृढास्था वर्तते। असौ आतंकवाद-प्रभावितान् सर्वान्
देशान् सूचना-सहयोगादिद्वारा आतंकवादं निरोद्धुम् आहूतवान्।

बाली-विदेश यात्री

बाली द्वीपात् दिनत्रयं यावत् विमानपत्तनस्य पिधानानन्तरम् अद्य सहस्रसंख्याकैः पर्यटकैः विमानैः
पलायनं क्रियते। शब्दायमानः ज्वालामुखः अगुङ्ग-पर्वतः सम्प्रत्यपि सर्वाधकापदा-स्तरे वर्तते। वातस्य
गतिपरिवर्तनात् ततः निर्गताः भस्माधूमादयः विमानपत्तनं प्रति अद्य न वहन्ति।



                                                       ॥ इति वार्ता: ॥
