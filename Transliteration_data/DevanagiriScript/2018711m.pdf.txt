
दिनांक: - 11/07/2017

प्रातः - 06 : 55

प्रवाचकोऽनुवादकश्च - निरञ्जन-कृमार-निर्मलः

आशुलिपिकः - हरीश-भण्डारी

इयम्‌ आकाशवाणी
सम्प्रति वार्ताः श्रूयन्ताम्
प्रवाचकः - निरञ्जन-कुमार-निर्मलः
मुख्यवार्ताः

 प्रधानमन्त्री नरेन्द्रमोदी अद्य पञ्जाबस्य यात्रां विधास्यति। असौ
मुक्तसरजनपदस्य मालौट-स्थले कृषक-कल्याण-जनसभां सम्बोधयिष्यति।

 राष्ट्रपतिः रामनाथकोविन्दः अब्रवीत् यत् भारत-दक्षिण-कोरिया-देशयोर्मध्ये
आर्थिक सहभागित्वं सुदृढं वर्तते अथ दक्षिण-कोरिया-राष्ट्रपतेः यात्रया
सहभागित्वमिदं भूयोऽपि वर्धयिष्यते।

० पाकिस्ताने पेशावरनगरे एकस्मिन् नैर्वाचनिकोपवेशने एकेन
आत्मघातिविस्फोटेन आवामी-नेशनलदलस्य नेतारं हारुन-विलौरं समेत्य
त्रयोदश जनाः व्यापादिताः।


 अपि च,
० 

फीफा-विश्वचषक-पादकन्दुक-स्पर्धायाः निर्णायकचक्रे स्थानम् अधिगन्तुं
फ्रांसदलेन बेल्जियम-वृन्दं शून्यं विरुध्य एकेन अंकेन पराजितम्।

प्रधानमन्त्री-पञ्जाबम

प्रधानमन्त्री नरेन्द्रमोदी अद्य पञ्जाबस्य यात्रां विधास्यति। असौ
मुक्तसरजनपदस्य मालौट-स्थले कृषक-कल्याण-जनसभां सम्बोधयिष्यति। एकस्मिन्
ट्विट्-सन्देशे श्रीमोदिना प्रोक्तं यत् देशस्य कृषिविकासक्षेत्रे पञ्जाबस्य अमूल्य-
योगदानमस्ति। शारदीय-सस्यानां न्यूनतम्-समर्थन- मूल्य-संवर्धनार्थ भाजपा-
शिरोमणि-अकाली-दलाभ्यां संयुक्तरूपेण धन्यवाद-ज्ञापनसभा समायोज्यते।
शिरोमणि-अकालीदलाध्यक्षेण सुखबीर-सिंह-बादलेन प्रोक्तं यत् अस्यां
जनसभायां पञ्जाब-हरियाणा-राजस्थान-राज्याना कृषकाः  उपस्थास्यन्ति।
प्रधानमन्त्रिणः यात्राम् अभिलक्ष्य मुक्तसर जनपदे सुरक्षाव्यवस्था सुदृढा कृताऽस्ति।

राष्ट्रपतिः-मून-जे-इन

राष्ट्रपतिः रामनाथकोविन्दः अब्रवीत् यत् भारत-दक्षिण-कोरिया-देशयोर्मध्ये
आर्थिक सहभागित्वं सुदृढं वर्तते अथ दक्षिण-कोरियारराष्ट्रपतेः यात्रया
सहभागित्वमिदं भूयोऽपि वर्धयिष्यते। गतसायं राष्ट्रपति-भवने दक्षिणकोरिया
राष्ट्रपतिं मून-जे-इन-वर्यम् अभिनन्दयता श्रीकोविन्देन प्रोक्तं यत् भारतस्य एक्ट
इस्ट नीत्या दक्षिणकोरिया देशस्य न्यूसाउदर्न समुदायाय सौंहर्द्रपूर्ण परिवेशः
कल्प्यते।

भारतकोरियादेशौ

मध्यम-लघु-सूक्ष्मोद्योगमन्त्री गिरिराजसिंहः कोरियादेशीयो मन्त्री हौग-जौग-
हकश्च गतदिने नवदिल्ल्ल्यां भारत-कोरिया-प्रविधि-विनिमय-केन्द्रम् उद्घाटितवन्तो।
अवसरेऽस्मिन् सम्भाषमाणेन गिरिराजसिहेन प्रोक्तं यत् भारतकोरियादेशयोः मध्यम-
लघु-सूक्ष्मद्योगानां मध्ये सद्यस्तनप्रविधीनां विनिमयः अस्योद्देश्यमस्ति।

राज्यसभा-सन्धिपत्रम् 

अन्तः संसदीयसंवादसंवर्धनार्थं राज्यसभायाः रवाण्डा-देशस्य सीनेट इति संसदः
मध्ये सहमतिपत्रमेकं हस्ताक्षरितम्। राज्यसभा-सभापतेः वेंकैया नायडुनः रवाण्डा-
देशस्य सीनेट-अध्यक्षस्य बेरनार्ड-मकुजा-वर्यस्य च मध्ये सन्धिपत्रमेकं
हस्ताक्षरितम्‌।

पाकिस्तानम्‌-विस्फोटः

पाकिस्ताने पेशावरनगरे एकस्मिन्‌ नैर्वाचनिकोपवेशने एकेन
आत्मघातिविस्फोटेन आवामी-नेशनलदलस्य नेतार हारुन-विलौर समेत्य त्रयोदश
जनाः व्यापादिताः। विस्फोटेस्मिन्‌ अपरे सप्तचत्वारिश जनाश्च त्रणिताः। आवामी-
नेशनल-दलस्य अध्यक्षः अब्दुलगफ्फार-खानस्य पौत्रः असफान्दयार-वाली-खानः
वर्तते।

फीफा

फीफा-विश्वचषक-पादकन्दुक-स्प्धायाः निर्णायकचक्रे स्थानम् अधिगन्तुं
फ्रांसदलेन बेल्जियम-वृन्दं शून्यं विरुध्य एकेन अंकेन पराजितम्। अद्य
उपान्त्यचक्रीय-स्पर्धायां इंग्लैण्डदलं क्रोएशिया-वृन्दं सम्मुखीकरिष्यति।

|| इति वार्ताः ।।
