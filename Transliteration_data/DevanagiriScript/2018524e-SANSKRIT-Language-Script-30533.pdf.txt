संस्कृतवार्ताः
दिनांकः- 24-05.2018 सायम्‌ - 06:10
अनुवादकौ-युवराजभटूराई, लता च
आशुलिपिकः- मनोज-कुमारः
संस्कृतवार्ताः
इयम्‌ आकाशवाणी
सम्प्रति वार्ताः श्रूयन्ताम्
प्रवाचिका - लता
मुख्यवार्ता:

 प्रधानमन्त्री नरेन्द्रमोदी नवदिल्ल्यामद्य नीदरलैण्ड्स समकक्षेण मोर्क रूत्तेअ वर्येण
सार्धं सम्भाषितवान्।
 
 प्रधानमन्त्रिणा नरेन्द्रमोदिना निर्धनानां विकासलाभार्थं स्वीयानुमोदनं प्रकटितम्।

 तमिलनाडोः तुतीकुड्यां स्टरलाइट-ताम्र-संयन्त्रस्य विद्युदापूर्तिः स्थागितास्ति।

उत्तरकोरियादेशेन पुनरपि डोनल्डट्रम्प-किमजोंगउनयोः सम्भावित-सम्भाषणस्य

निरस्तीकरणस्य तर्जना प्रदत्ता।

प्रधानमन्त्री-नीदरलैण्डसदेशः

प्रधानमन्त्री नरेन्द्रमोदी नवदिल्ल्यामद्य नीदरलैण्ड्स समकक्षेण मोर्क रूत्तेअ वर्येण
सार्धं सम्भाषणमाचरितवान्। अत्रान्तरे नेतृद्वयाभ्यां द्वैपाक्षिक-सम्बन्ध-दृढीकरणाय परस्पर-
हितविषयेषु च विचार-विनिमयो विहितः। शिक्षा-स्वास्थ्य-खाद्यान्नादिक्षेत्राणि समेत्य नैकेषु
कषेत्रेषु सहमतिपत्राणि अपि हस्ताक्षरितानि। उभयोर्देशयोः प्रधानमन्त्रिणौ भारत-
नीदरवैण्ड्स मुख्याधिकारी-मश्चमपि सम्बोधितवन्तौ। यात्रायाः उदेश्यं देशयोर्मध्ये आर्थिक-

 
राजनैतिक-सम्बन्ध-संवर्धनं विद्यते। नैकेषु कार्यक्रमेषु भागग्रहणानन्तरं यात्रारतो
नीदरलैण्ड्स प्रधानमन्त्री बेंगलुरुनगरं प्रस्थास्यति। अवधेयास्पदं वर्तते यत् नीदरलैण्ड्स देशः
भारते पञ्चमो बृहत्तमो तावत्‌ निवेशको विद्यते।

प्रधानमंत्री

प्रधानमन्त्रिणा नरेन्द्रमोदिना निर्धनानां विकासलाभार्थं स्वीयानुमोदनं प्रकटितम्‌।
अमुना प्रतिपादितं यत्‌ डा. भीमराव-अम्बेडकरं प्रति श्रद्धाञ्जलिस्वरूपेण अप्रैल
चतुर्दशदिनांकात्‌ मे पञ्चदशति्थिं यावत्‌ ग्रामस्वराज-अभियानेन पञ्चाशदधिक-अष्टशतोत्तर
षोडश-सहसर-ग्रामेषु सर्वाधिकनिर्धनजनाः विकासेन लाभान्विताः समभवन्‌। ट्वीट
सन्देशमाध्यमेन प्रधानमन्त्री कथंकारं योजनाः नागरिकेभ्यो लाभप्रदायिकाः सिध्यन्ति
एतदपि प्रतिपादितवान्‌। एतत्सफलतायै प्रधानमन्त्रिणा मन्तरिभ्यः सांसदेभ्यो विधायकेभ्यो
अधिकारिभ्यश्च तेषां कठिनपरिश्रमाय श्रेयो विज्ञापितम्‌।

तमिलनाडुः

तमिलनाडोः तुतीकुड्यां स्टरलाइट-ताम्र-संयन्त्रस्य विद्युदापूर्तिः स्थागितास्ति। राज्य-
प्रदूषण-नियन्त्रणमण्डलस्य आदेशानन्तरमिदं विनिर्णीतम्। मंगलवासरात् प्रभृति संयन्त्रं
विरुध्य विरोधप्रदर्शनपरेषु जनेषु आरक्षिभिः विहित-गोलिका-प्रहारैः मृतकानां संख्या समेध्य
त्रयोदश सम्प्राप्तास्ति। तत्र हि अद्य तृत्रीये दिवसेऽपि जनजीवनं भृशं प्रभावितमस्ति।
आपणानि, विपणनकेन्द्राणि, यातायात-साधनानि च पिहितानि एव वर्तन्ते। तत्र हि स्थितिं
नियन्त्रयितुं अन्तर्जालीय-सौविध्यं, सामाजिक-सञ्चार-माध्यमानि चापि प्रतिबन्धितानि।
गृहमन्त्रिणा राजनाथसिंहेन प्रदर्शनावधौ मृतकानां विषये राज्यशासनात्
विवरणमभियाचितमस्ति। प्रधानमन्त्रिणा श्रीमोदिना घटनायामस्यां दुःखं प्रकाशितमस्ति।

अमेरिका-उत्तरकोरिया

उत्तरकोरियादेशेन पुनरपि डोनल्डट्रम्प-किमजोंगउनयोः सम्भावित-सम्भाषणस्य
निरस्तीकरणस्य तर्जना प्रदत्तास्ति। अतः प्राक् ट्रम्पेण प्रोक्तमासीत् यत्
सम्भाषणोपवेशनविषये आगामि-सप्ताहे निर्णेष्यते। उत्तरकोरियायाः सर्वकारीय-
वार्ताभिकरणेन “के. सी. एन. ए-” इत्यनेन एकस्मिन् वक्तव्ये विदेशमन्त्रिणं 'चाओईसोनहुई'
इत्यमुं उल्लेखयता प्रोक्तं यत् तस्य देशः अमेरिकया साकं सम्भाषणस्य याचनां नैव
करिष्यति।

छत्तीसगढ़-राज्यम्‌

छत्तीसगढस्य सुकमा-जनपदे अद्य प्रातः नक्सलवादिभिः विहिते विस्फोटे
केन्द्रीयारक्षितारक्षिबलस्य एकोपनिरीक्षकः हुतिंगतः। एको भट्श्च व्रणितः। आरक्षिबलेनोक्तं
यत् घटनेयं प्रातः प्रायः पादोन-अष्ट-वादने पुसवाडा-ग्रामं निकषा एकस्मिन् अटव्यां दुरापन्ना।
तस्मिन् समये सी. आर. पी. एफ. बल-भटाः एकं मार्गमुद्धाटयितुं प्रयाणपराः आसन्।
केरल-प्रदेशः

निपाह-विषाणु-संक्रमणेन केरलस्य कोझिकोडजनपदे जनो मृतः। एवं राज्ये संक्रमणेन
मृतकानां संख्या समेध्य एकादश सञ्जाता। अत्रान्तरे राज्य-स्वास्थ्य-परिवार-
कल्याणमन्त्रिणा अश्विनी-कुमार-चौबेवर्येण समाश्वासितं यत् एतदुन्मूलनाय प्रशासनं
विदेशप्रशासनेन सम्पर्कं साधयति। तेन प्रोक्तं यत् आविश्वे नास्त्यधुनावधि एतत्‌
संक्रमणावरोधनौषधिः। मन्त्रिणा वार्ताहराः निवेदिताः यत् ते एतद्विषाणु-संक्रमणमधिकृत्य
जनेषु भयं न प्रसारयेयुः।



महिला-बाल-विकास-मन्त्री मेनकागाँधी नवदिल्ल्याम्‌ अद्य आई.एन.एस.वी.
तारिण्याः सर्वाभ्यः षट्सदस्याभ्यः नारी-शक्ति-पुरस्कारान् व्यतरत्। अत्रावसरे अनया इमाः
सर्वाः अपि अद्भुतकार्यार्थं भूरि वर्धापिताः। ध्येयमस्ति यत् तारिणी-अभियानस्य नेतृत्वं
लेफ्टिनेन्ट कमाण्डर वर्तिका जोशी इत्यनया विहितम् आसीत्। आकाशवाण्या सह
सम्भाषणावसरे वर्तिकया प्रोक्तं यदियं यात्रा सरला नासीत्। तदनुसारेण प्रधानमन्त्रिणा
मोदिना इमाः समाश्चापि यात्रायाः अनुभववृत्तान्तं लेखितुमादिष्टाः सन्ति। अतस्ताः
नैजमनुभवं लेखिष्यन्ति।

असम-सीम-पिधानम्

असम-मुख्यमन्त्रिणा सर्वानन्दसोनोवालवर्येण प्रतिपादितं यत् भारत-बांग्लादेश-
सीमसु आवरणविधानम् ऐषमो दिसम्बर-मासं यावत् सम्पूरयिष्यते। अद्य गौहाव्यां
वार्ताहरेण समं सम्भाषणावसरे असौ प्रत्यपादयत् यत् प्रशासनं राज्यम् अवैधप्रवेशमुक्तं
विधातु प्रतिबद्धमस्ति।
समुद्धोषणा

केन्द्रप्रशासनेन राष्ट्रिय-प्रजातान्त्रिक-संयुत्या स्वीयकार्यकालस्य वर्षचतुष्टयपूर्त्यवसरे
विशेषकार्यक्रमायोजनं समनुष्ठीयते। अत्रावसरे आकाशवाण्याः प्रसारभारती (चार साल मोदी
सरकार) नाम्नीं श्रृंखलैकां प्रसारयति। येन एतत्प्रशासनस्य विभिन्न-मन्त्रिणाम् उपलब्धयः
प्रकाशयिष्यन्ते। अद्यतनीयो कार्यक्रमस्य विषयः मेक इन इण्डिया वर्तते। विषयमिमम्‌
अवलम्ब्य अद्य वाणिज्योद्योगमन्त्रिणा सार्धं साक्षात्कारो प्रसारयिष्यते।

                                                      ॥ इति वार्ताः ॥
