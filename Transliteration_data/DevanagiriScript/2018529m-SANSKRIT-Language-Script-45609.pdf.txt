संस्कृतवार्ताः

दिनांक: - 29/ 05/ 2018
प्रात: - 06 : 55
प्रवाचकोऽनुवादकश्च - परमानन्द-झाः
आशुलिपिक: - अख्लद-नजमः

इयम्‌ आकाशवाणी
सम्प्रति वार्ताः श्रूयन्ताम्
प्रवाचकः - परमानन्द-झाः

मुख्य-वार्ताः

प्रधानमन्त्री श्रीनरेन्द्र-मोदी अद्य इण्डोनेशिया, मलयेशिया, सिंगापुरं चेति त्रयाणां
देशानां यात्रां समारभते।

केन्द्रीय-माध्यमिक-शिक्षा-मण्डलम् अद्यापराह्ले दशम-कक्षायाः वार्षिक-परीक्षा-
परीणामम् उद्घोषयिष्यति।

अपि च,


गृहमन्त्री श्रीराजनाथ-सिंहः पाकिस्तान-द्वारा निरन्तरं विधीयमानानि संघर्ष-
विरामोल्लंघनानि अभिलक्ष्य अन्ताराष्ट्रिय-सीस्नि युद्धस्तरे सुरक्षा-गर्तान् विनिर्मापयितुं
निर्दिष्टवान्‌।

प्रधानमन्त्री-यात्रा

प्रधानमन्त्री श्रीनरेन्द्र-मोदी अद्य इण्डोनेशिया, मलयेशिया, सिंगापुरं चेति त्रयाणां
देशानां यात्रां समारभते। स्वीय-पञ्च-दिवसीय-यात्रावधौ सः पारस्परिक-हित-विषयान्‌
अधिकृत्य तत्तद्देशानां शीर्ष-नेतृभिः सार्धं शिष्टमण्डल-स्तरीयं संभाषणमाचरिष्यति। तत्र
यात्रायाः प्रथमे चरणे श्रीमोदी अद्य इण्डोनेशियायाः राजधानीं जकार्तां संप्राप्नोति।

प्रधानमन्त्री-मुद्रायोजना

प्रधानमन्त्री श्रीनरेन्द्र-मोदी अद्य प्रातः दृश्य-श्रव्य-प्रणालिका-माध्यमेन मुद्रा-योजनायाः
लाभग्राहिभिर्जनैः सार्धं सम्भाषिष्यते। जनाः नमो ऐप-माध्यमेन तत्र संयोक्तुमर्हन्ति उत वा इमं
कार्यक्रमं दूरदर्शने प्रातः सार्ध-नव-वादनात्‌ साक्षात्कर्तुमर्हन्ति।

केन्द्रीयमाध्यमिकशिक्षामण्डलम्‌-दशमकक्षापरीक्षापरिणामः



केन्द्रीय-माध्यमिक-शिक्षा-मण्डलम्‌ अद्यापराह्ने चतुर्वादने दशम-कक्षायाः वार्षिक-
परीक्षा-परीणामम्‌ उद्धोषयिष्यति। मण्डलीय-स्रोतसोऽनुसारं  छात्राः स्वीयं परीक्षा-परिणामं प्राप्तुं
तस्य आधिकारिकेषु आन्तर्जालिक-स्थानकेषु सम्पर्कं विधातुमर्हन्ति। इमानि स्थानकानि सन्ति-
www.results.nic.in अथवा www.cbseresults.nic.in अथवा www.cbse.nic.in इति।
एतान्यतिरिच्य, छात्राः उमंग-एप-माध्यमेनापि परिणामम्‌ अवगन्तुं शक्रुवन्ति। तदर्थं दूरभाष-
संख्या अस्ति- शून्यम्‌ एकम्‌ एकम्‌, द्रे चत्वारि त्रीणि, शून्यम् शून्यम् षट्, नव नव इति। किञ्च
परीक्षा-परीणामोऽयं लघुसन्देशं संपष्रेष्यापि समासादयितुं शक्यः, तदर्थं चल-दूरभाष-संख्या
विद्यते- सप्त सप्त त्रीणि, अष्ट द्वे नव, नव अष्ट नव नव इति।

राजनाथः

गृहमन्त्री श्रीराजनाथ-सिंहः पाकिस्तान-द्वारा निरन्तरं विधीयमानानि संघर्ष-
विरामोल्लंघनानि अभिलक्ष्य अन्ताराष्ट्रिय-सीम्नी नियन्त्रण-रेखासु च युद्धस्तरे सुरक्षा-गर्तान्
सद्यो विनिर्मापयितुं निर्दिष्टवान्। श्रीसिंहेन एष निर्देशः गतदिवसे नवदिल्ल्यां जम्मूकश्मीर-
विषय-विभागेन समुप-स्थापितां तत्रत्यां स्थितिम् उच्चस्तरीय-मन्त्रणोपवेशने समीक्ष्य
प्रसारितः।

 
योगदिवसः

ऐषमः चतुर्थः अन्ताराष्ट्रिय-योग-दिवस-समारोहः जूनमासस्य एकर्विंशे दिनांके
उत्तराखण्डस्य राजधान्यां देहरादूने सोल्लासं समायोजयिष्यते सन्दर्भेऽस्मिन् प्रसारितायां
आधिकारिक-विज्ञप्तौ व्याह्वतं यद् आयुष-मन्त्रालयीय-सचिवः वैद्य-राजेश-कोटेचा वर्षेऽस्मिन्
मुख्य-समारोहार्थम्‌ एतत्स्थलं ह्यः समुद्धोषितवान्‌ ।


                                                              इति वार्ताः ॥

 

 

 

 
