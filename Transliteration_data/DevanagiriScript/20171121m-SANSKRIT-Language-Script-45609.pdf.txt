संस्कृतवार्ताः

दिनांक: - 21/ 11/ 2017
प्रात: - 06 : 55

प्रवाचकोऽनुवादकश्च - पुरुषोत्तम-शर्मा
आशुलिपिक: - अख़लद-नजम:

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - पुरुषोत्तम-शर्मा


गुजरातविधानसभायाः प्रथमचरणात्मक-मतदानार्थं नामाङ्कनाय अद्य अन्तिमो दिवसः
वर्तते।

अन्ताराष्ट्रियन्यायालये भारतस्य प्रत्याशी दलवीरभण्डारी विजितः।

अपि च,

 गौहाट्याम् अद्य विश्वमुष्टामुष्टिस्पर्धायाम् युवमहिलावर्गे- भारतस्य पञ्च क्रीडिकाः
क्रीडिष्यन्ति।

गुजरात-नामाइकनम्‌

गुजरातविधानसभायाः प्रथमचरणात्मक-मतदानार्थं नामाङ्कनाय अद्य अन्तिमो दिवसः
वर्तते। प्रथमचरणे नवाशीति आसनानां कृते इदानीं यावत् सप्तसप्तयुत्तरत्रिशतं प्रतिशिभिः
नामाङ्कनं प्रपूरितमस्ति। गतदिने निर्वाचनायोगेन द्वितीयचरणात्मक-मतदानाय अधिसूचना
प्रख्यापिता। भाजपा दलेन अष्टाविंशतिः प्रत्याशिनां तृतीया सूचिः कांग्रेसदलेन च त्रयोदश
प्रत्याशिनां द्वितीया सूचिः प्रकाशिता। अनेन भाजपा दलेन चतुःत्रिशत् उत्तरैकशतं कांग्रेसदलेन च
नवतिः प्रत्याशिनां नामानि समुद्धोषितानि सन्ति।


राष्ट्रपतिः रामनाथ-कोविन्दः अद्य मणिपुरस्य राजधान्यां इम्फाल-नगर्यां मणिपुर-संगाई-
महोत्सवम् उद्घाटयिष्यति। दशदिवसीय-राज्योत्सवस्य उद्घाटनकार्यक्रमे दक्षिणपूर्वेशिया-
क्षेत्रीयराष्ट्राणाम् अथ च पश्चात्यदेशानाम् उच्चाधिकारिणः अपि समुपस्थिताः भविष्यन्ति। तत्रैव
राष्ट्रपतिः द्विदिवसीय-पूर्वोत्तिरविकास-सम्मेलनस्योद्धाटनमपि करिष्यति।

गोवायाः राजधान्यां पणजी-नगर्यां भारतान्ताराष्यिचलचित्रमहोत्सवे अद्य
भारतीयचलचित्रसंभागस्योद्धाटनं प्रसिद्धाभिनेत्री श्रीदेवी करिष्यति। अस्मिन्‌ श्रेणी द्वये विविध-
भाषाणां द्वाचत्वारिंशत् चलच्चित्राणां प्रदर्शनं भविष्यति।

अन्ताराष्ट्रिय-न्यायालय 

अन्ताराष्ट्रिय-न्यायालये भारतस्य प्रत्याशी दलवीर-भण्डारी ब्रिटेनस्य प्रत्याशिनः
नाम प्रत्यवर्तनेन पुनर्विजितः। सामान्यनिर्वाचने भण्डारी वर्येण बहुमतम्‌ अधिगतम्‌। अपि च
सुरक्षापरिषद् मतदाने च समेपि पञ्चदश मतानि अधिगतानि। विदेशमन्त्री सुषमा-स्वराजः ट्वीट
सन्देशे वन्देमातरं विलिख्य प्रसन्नतां प्रकटितवती।

गौहाट्याम् अद्य विश्वमुष्टामुष्टिस्पर्धायाम् युवमहिलावर्गे- भारतस्य पञ्च क्रीडिकाः
क्रीडिष्यन्ति। एताषु स्थानीया अङ्कुशिता बोरा, शशि चोपडा, साक्षी, ज्योतिः, नीतू च
सम्मिलिताः वर्तन्ते। गतदिने भारतस्य आस्था पाहवा ऊनसप्ततिः किलोग्राम-भारवर्गे
प्रागुपान्त्यचक्रे प्रविष्टा।

बैडमिण्टन

हॉगकॉग सुपर-सीरिज बैडमिण्टन-स्पर्धायाम् भारतस्य पी.वी.सिन्धुः अद्य क्रीडिष्यति।
स्पर्धायां भारतस्य साइना-नेहवालः एच.एस-.प्रणयः, बी.साईं प्रणीतः, पी. कश्यपश्च सहभागं
करिष्यन्ति।


                                                                 इति वार्ताः ॥
