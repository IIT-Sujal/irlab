दिनांकः 28-03-2018
साय - 06:10

मुख्यवार्ताः

* राज्यसभया सप्तदश-राज्याणां षष्टि-सदस्याना भावपूर्णं
सौप्रस्थानिकमाचरितम्। प्रधानमंत्रिणा प्रोक्तं यत् सेवानिवृत्त
सदस्यानां परामर्शाः सर्वदा स्वागतार्हः।

० शीर्षन्यायालयेन महात्मा-गान्धिनो हत्यायाः पुनरन्वीक्षण-सम्बद्धा
याचिका प्रत्याख्याता।

* भारतेन सउदी-अरबस्य राजधान्यां रियादे अन्य-नगरेषु च आवासीय-
क्षेत्रेषु प्रक्षेप्यास्त्र-सन्धानं कट्वालोचितम्। ।

राज्यसभा-सौप्रस्थानिकम्

राज्यसभया सप्तदश-राज्याणां षष्टि-सदस्यानां भावपूर्णं
सौप्रस्थानिकमाचरितम्। एतेषां कार्यकाल: अप्रैल-जुलाई मासयोः: मध्ये
पूर्णतामेष्यति। एतेषु चत्वारो मनोनीता: सदस्याश्चापि समाविशन्ति।
अस्मिन्नवसरे प्रधानमन्त्रिणा नरेन्द्रमोदिना भणितं यत् राज्यसभा संसदः
उच्च-सदनं वर्तते। लोकतान्त्रिक-देशेऽस्याः महत्वाधायिनी भूमिकास्ति।
मोदिना सेवानिवृत्तसदस्या: अभिहिताः यत्तेषां परामर्शाणां कृते राज्यसभायाः
द्वाराणि सर्वदा उद्घाटितानि सन्ति। ततः पर विपक्षिणां
कोलाहलाचरणात्‌ राज्यसभा बार-द्वयेन श्वः यावत्‌ स्थगिता।

लोकसभा-स्थगनम्‌

लोकसभायाः कार्यजातमद्‌यापि ए.आई.डी.एम.के. सांसदानां
कोलहलकारणात्‌ श्वः यावत् स्थगितम्। इमे सदस्याः कावेरी प्रबन्धन
मण्डलस्य स्थापनाम्‌ अभियाचन्ते स्म। प्रथम-स्थगनानन्तर द्वादशवादने
पुन: कार्यारम्भे जाते एते सदस्याः घोषान् उच्चारयन्तः मध्येसभम्
आगताः कोलाहलमध्ये संसदीय-कार्यमन्त्री अनन्तकुमारः पुनरवदत् यत्
प्रशासनम् अविश्वास-प्रस्तावे चर्चायै प्रस्तुतमस्ति। कांग्रेसस्य
मल्लिकार्जुनखड्गे चर्चा-समारम्भार्थं लोकसभाध्यक्षाम् अध्यार्थयत्। सदने
अव्यवस्थादृशा अध्यक्षया प्रोक्तं यत् यावत् स्थितिः सामान्या न भवति
तावत् परिचर्चा न सम्भवति।

पश्चिमबांगालहिंसा

केन्द्रेण पश्चिम-बंगालप्रशासनात् राज्ये रामनवम्या: शोभायात्रावसरे
हिंसा-विध्वसाग्निकाण्ड-विषये विवरणम्‌ अभियाचितम्‌। आधिकारिक-
स्रोतासि सूचयन्ति यत्‌ केन्द्रीय-गृहमन्त्रालयेन प्रदेशस्य कतिपय-जनपदेषु
व्याप्तहिसां निध्याय तत्र॒ अर्धसैनिकबल-प्रषणस्य सज्जा कृतास्ति।
अत्रान्तरे भाजपायाः आसनसोल क्षेत्रस्य सासदेन बाबुल सुप्रियो इत्यनेन
पश्चिमबंगाल राज्यपालं केशरीनाथत्रिपाठिनं सम्मिल्य राणीगंजे स्थिति-
विषये निवेदितम्‌। ध्यानास्पदं वर्तते यत्‌ रामनवमीपर्वणः शोभायात्रावसरे
पक्षद्वये हिस्राचरणं दुरापन्नम्‌। घटनायाम्‌ जनः मृतः, आरक्षि-उपायुक्तश्च
बम-विस्फोटे नितरां त्रणितः। इत्यवसरे कतिचिद्‌ आपणानि भवनानि च
विध्वस्तानि अग्निसात्कृतानि च।

महात्मागाधी-शीर्षन्यायालयः

शीर्षन्यायालयेन महात्मा-गान्धिनौ हत्यायाः पुनरन्वीक्षण-सम्बद्धा
याचिका प्रत्याख्याता। न्यायमूर्तेः एस-ए.बोब्डे इत्यस्य, न्यायमूर्तेः
एलनामेश्वरस्य च पीठेन एषा व्यवस्था प्रदत्ता।

कर्मकरभविष्यनिधिसंघटनम्

कर्मकर भविष्यनिधिसंघटनेन सेवानिवृत्तेरनन्तरं निवृत्ति-वेतन-भोगिनां
कृते नूतनं जाल-फलकं प्रवर्तितम्। फलके निवृत्त-कर्मकराः
निजावश्यकतानुकूलं विवरणं द्रष्ट शक्ष्यन्ति। निवृत्ति-वेतन-भोगिभ्यः सद्यः
प्रवर्तितेऽस्मिन् फलके निवृत्तकर्मकराः धनादेशस्य राशि, धनादेशसंख्या,
अन्यं चापि विवरणम् अवाप्तुं पारयिष्यन्ति।

जम्मूकश्मीर-संघर्षः

जम्मूकश्मीरस्य राजौरीजनपदे अद्य आतंकवादिनां सुरक्षाभटानां च
मध्ये संघर्षः संजातः। सुन्दरबनी क्षेत्रे सोदरारण्ये आतंकिनां निगूहनस्य
सूचनानुसारेण सुरक्षाभटैः अन्वेषणाभियानं प्रचालितम्। राज्यारक्षिबलम्
सैन्यबलम्, केन्द्रीयारक्षितारक्षिबलं  बलत्रयस्य
सयुक्तान्वेषणाभियानावसरे आतकवादिभिः सुरक्षाबलेषु गोलिकाः प्रहृताः
अन्वेषणाभियानं निध्याय तत्रत्याः विद्यालयाः अपि पिहिताः सन्ति।

सुषमास्वराज:-जापानयात्रा

विदेशमन्त्री सुषमा-स्वराजः त्रिदिवसीय-जापानयात्रार्थं प्रस्थितवती।
विदेशमन्त्रालयस्य प्रवक्ता प्रत्यापादयत् यत् श्रीमती स्वराज: टोक्यो नगरे
नवमे भारत-जापान-विदेश-मन्त्रि-स्तरीये महत्वपूर्ण सम्भाषणे भागं
भजिष्यति।

भारत-सउदीअरब-आक्रमणम्‌
भारतेन सउदी-अरबस्य राजधान्यां रियादे अन्य नगरेषु च
आवासीय-क्षत्रेषु॒प्रक्षेप्यास्त्र-सन्धानं कट्वालोचितम्‌। विदेशमन्त्रालयस्य
प्रवक्ता रवीशकुमारः न्यगदत्‌ यत्‌ भारतं तत्र नागरिकाणां जीवन-विपन्ना-
स्थिति-दशा चिन्तितमस्ति। भारतेन आतंकवादस्य सर्व-विध-हिंसायाश्च
विरोधे सतत-सघर्षः पुनरुदीरितः।


                                                  || इति वार्ताः ॥।
