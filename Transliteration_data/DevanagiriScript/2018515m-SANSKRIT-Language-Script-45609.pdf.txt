संस्कृत-वार्ताः

दिनांकः 15-05-2018
प्रातः 06:55

प्रवाचकोऽनुवादकश्च -परमानन्द-झाः
आशुलिपिक: -मनोज-गुप्ता

संस्कृत-वार्ताः
इयम् आकाशवाणी
सम्प्रति वार्ताः श्रूयन्ताम्
प्रवाचकः-परमानन्द-झाः
मुख्य-वार्ताः
कर्णाटकेषु नूतन-विधानसभायाः निर्वाचनार्थं मतगणनाः अद्यायोज्यन्ते।

 प्रधानमन्त्रिणा श्रीनरेन्द्र-मोदिना विगत-सायं केन्द्रीय मन्त्रिमण्डले कानिचन परिवर्तनानि प्रकल्पितानि।

 उप-राष्ट्रपतिः श्रीएम्‌. वेंकैया-नायडुः न्यगादीत् यत् साप्ताहिक्या तदीय-यात्रया लैटिन्- अमेरिकायाः त्रिभिर्देशैः सह भारतस्य
व्यापार-विनिवेश-सहयोग-सम्बान्धानां वृद्धौ महत्‌ साहाय्यं लप्स्यते।
अपिच,
 
विंशति-प्रतिविंशति-क्षेप-चक्राणाम्‌ आई.पी.एल्‌.क्रिकेट्‌-स्पर्धा-मालिकायां गतरात्रौ इन्दोरे समायोजिते एकपक्षायिते द्वन्दे
रोयल-चैलेज्जर्स-बंगलूरु-वृन्देन किंग्स -इलेवन-पञ्जाब-दलं दशभिः क्रीडकः पराजितम्‌।

कर्णाटकम्-मतगणनाः

कर्णाटकेषु नूतन-विधानसभायाः निर्वाचनार्थं मतगणनाः अद्यायोज्यन्ते। एतदर्थं राज्यस्य अष्टा-त्रिंशत्-स्थलेषु त्र्यशीत्यधिकानि
द्विशतं केन्द्राणि प्रकल्पितानि विद्यन्ते। नैर्वाचनिक-परिणामाः मध्यान्ह-पर्यन्तं सुस्पष्टाः स्युः इत्यपेक्ष्यते। चतुर्विंशत्यधिक-द्विशत्-
सदस्यात्मिकायाः कर्णाटक-विधानसभायाः द्राविंशत्यधिकःद्िशतासनेभ्यो मतदानानि च एतन्मासस्य द्वादशे दिनांके समायोजितानि
आसन्। जयानगरे भाजपाऽभ्यर्थिनो मृत्युकारणात्, राजराजेश्वरी-नगरे च नैर्वाचनिक-विसंगतीनां प्राप्तिकारणाच्च मतदानं निरस्तम्।
अद्यतनानि मतगणना-कार्याणि अभिलक्ष्य समन्तात् तत्केन्द्रेषु सुदृढाः सुरक्षा-प्रबन्धाः प्रकल्पिताः सन्ति। निर्वाचनष्वेतेषु भाजपा,
कांग्रेस्, एच् डी.देवेगोडा-सन्नीतं जनतादलं धर्मनिरपेक्षं चेति त्रिषु राजनैतिक-वृन्देषु प्रमुखा प्रतिस्पर्धा विद्यते।

केन्द्रीयमन्त्रिमण्डलम्‌

प्रधानमन्त्रिणा श्रीनरेद्र-मोदिना विगत-सायं केन्द्रीय-मन्तरिमण्डले कानिचन परिवर्तनानि प्रकल्पितानि। एतदनुसारि अद्यावधि
स्मृति-ईरान्या सम्भालितस्य सूचना-प्रसारण-मन्रालयस्य स्वतन्त्र-प्रभारः सम्प्रति कर्नल्‌-राज्यवर्धन-सिंह-रदौरेण निर्वक्षयते। श्रीमती
स्मृति ईरानी इदानीं वस्त्रोद्योग-विभागं निभालयिष्यति। एतदतिरिच्य, राष्ट्रपतेः कार्यालयात्‌ प्रसारिते  विज्ञप्ति--पत्रे व्याहृतं यत्‌ रेल-
विभागीय-मन्त्रिणे पीयुष-गोयलाय वित्त-मन्त्रालयस्य अतिरिक्त-प्रभागः प्रदत्तोऽस्ति। नातिचिरं वृक्क-शल्योपचारं सम्मुखीकृतवतः
अरुण-जेटलिनः आरोग्य-पर्यन्तं श्रीगोयलः प्रभागमेनं निर्वक्ष्यति।

उप-राष्ट्रपति: प्रतिनिवत्तः

उप-राष्ट्रपतिः श्रीएम् वेंकैया-नायडुः न्यगादीत्‌ यत्‌ साप्ताहिक्या तदीय-यात्रया लैटिन्‌- अमेरिकायाः त्रिभिर्दशैः सह भारतस्य
व्यापार-विनिवेश-सहयोग-सम्बान्धानां वृद्धौ महत् साहाय्यं लप्स्यते। श्रीनायडुः गतदिवसे ग्वाटेमाला-पनामा-पेरु-देशानां यात्रोपसंहारे
जर्मन्या क्रैंकपफुर्त-नगरे नवदिल्ल्यै प्रस्थानात्‌ पूर्व वार्ताहरः संभाषमाण आसीत्‌।


विंशति-प्रतिविंशति-क्षेप-चक्राणाम्‌ आई.पी.एल्‌ क्रिकेट्‌ -स्पर्धा-मालिकायां गतरात्रौ इन्दोरे समायोजिते एकपक्षायिते द्वन्द्व
रोयल-चैलेञ्जर्स-बेंगलूरु-वृन्देन किंग्स-इलैवन-पञ्जाब-दलं दशभिः क्रीडकैः पराजितम्| स्पर्धायाः आद्य-पाल्याम् केवलम् अष्टाशीति-
धावनांकिषु प्रतिपक्षि-दलं परिसीम्य बेङ्गलुरु-वृन्देन निर्धारित-लक्ष्यम्‌ अष्टसु क्षेपचक्रेष्वेव समासादितम्‌।

                                                                 ॥ इति वार्ताः ॥
