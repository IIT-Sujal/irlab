दिनांक: 21-04-2018
प्रात: 06:55
प्रवाचकोऽनुवादकश्च - पुरुषोत्तम-शर्मा

टंकण-सहायकः - तरुण-कुमारः

इयम्‌ आकाशवाणी
सम्प्रति वार्ताः श्रूयन्ताम्‌

प्रवाचकः - पुरुषोत्तम-शर्मा

मुख्य-वार्ता:

 राष्ट्रमण्डलदेशैः विंशतुत्युर-द्विसहस्रवर्ष यावत् साइबरसुरक्षाप्रकरणेसु कार्यचरणाय साहमत्यं प्रकटितम्।

 प्रधानमन्त्रिणा श्रीमोदिना जर्मनराष्ट्रध्यक्षया एंजलामर्केलवर्यया सह विविधविषयाः परिचर्चिताः।

प्रधानमन्त्री नरेन्द्रमोदी अद्य नवदिल्ल्यां प्रभावपूर्णकार्यचरणाय केन्द्रराज्यजनपदैकांशेभ्यः पुरस्कारान्
प्रदास्यति।

अपिच
 
 ऋतुविज्ञानविभागेन पश्चिमबंगालस्य तट क्षेत्रे ओडिशायां लक्षद्वीपे च प्रबलवातेः सञ्चेतना प्रसारितास्ति।

 राष्ट्रमण्डल- साइबर सुरक्षा

राष्ट्रमण्डलदेशाः विंशत्युत्तरद्विसहस्र-वर्ष यावत् सर्वसम्मत्या साईबर-सुरक्षा इति
अर्न्तजालसुरक्षासम्बद्धप्रकरणेषु परस्पर-सहयोगेन कार्याचरणाय सहमतिं प्रकटित्वन्तः राष्ट्रमण्डलदेशप्रमुखायाम् उपवेशने
घोषणेऽयं सञ्जाता। एतदर्थं ब्रिटेन प्रशासनं एककोटि पञ्चाशत्‌ लक्षपाउण्डमितम्‌ आर्थिकसाहाय्यं प्रदास्यति।

प्रधानमन्त्री-मर्केल

प्रधानमन्त्री नरेन्द्रमोदी जर्मनराष्ट्राध्यक्षा एंजलामर्केलश्च गतरात्रौ महत्वपूर्णविषयेषु विचार-विमर्शं कृतवान्तौ,
प्रधानमन्त्री श्रीनरेन्द्रमोदी प्रावोचत् यत् आवाभ्यां पारस्परिकवैश्चिकविषयेषु चर्चा कृता, श्रीमोदी पञ्चादिवसीय-यात्रायाः
अनन्तरं स्वदेश प्रत्यागत:।

प्रधानमन्त्री-पुरस्कार

प्रधानमन्त्री नरेन्द्रमोदी अद्य नवदिल्ल्यां प्रमुखकार्यक्रमाणां प्रभावपूर्णकार्यान्वयनाय लोकप्रशासनक्षेत्रे च
उत्कृष्टतायै केन्द्रराज्यनजनपद-एकांशेभ्यः पुरस्कारान् प्रदास्यति। अत्रावसेर श्रीमोदिना लोकप्रशासनाधिकारिणः अपि
सम्बोधयिष्यन्ते।

केन्द्र-नागासंघर्ष-विरामः

केन्द्रप्रशासनेन नेशनल-सोशलिस कांउसिल-ओफ-नगालैण्ड अथ च नेशनल-सोशलिस्ट काउंसिल-औफ-
नगालैण्ड-रिफारमेशन इत्यनयोः सह सङ्घर्षविरामावधिः एकवर्षं यावत्‌ समेधितास्ति। सङ्घर्षविरामावधिः एषमः
अप्रैलमासस्य अष्टाविंशाति दिनाङ्कात्‌ आगामिवर्षस्य अप्रैलमासस्य सप्तविंशाति दिनाङ्कं यावत्‌ भविस्यति।

ऋतुविज्ञान-विभागीया सञ्चेतना

ऋतुविज्ञानविभागेन पश्चिम-बङ्गालस्य तट क्षेत्रे ओडिशायाम्‌ पश्चिमत्यदक्षिणक्षेत्रे लक्षद्वीपे च अद्य
प्रबलवातेः सञ्चेतना प्रसारितास्ति। मत्यस्यजीविनः प्रोक्ताः यत्‌ ते सामुद्रिकसीमायां मा गच्छन्तु।

स्वराज-चीनयात्रा

विदेशमन्त्री सुषमा-स्वराजः अद्य चतुर्दिवसीय-चीनयात्रायै प्रस्थास्यति। सा संघाई-सहयोगसंघनस्य
विदेशमन्त्रिणामुपवेशने सहभागं करिष्यति। यात्रावधौ श्रीमती स्वराजः श्वः चीनविदेशमन्त्रिणा वांग-इ इत्यनेन सांकं
सम्भाषणं करिष्यति।

उत्तरकोरिया-परमाणु

उत्तरकोरियायाः शासकेन किम्‌-जोगेन समुद्धोषितं यत्‌ इतः परम्‌ उत्तरकोरिया परमाणुपरीक्षणं नैव विधास्यति।
विवरणमिदम्‌ उत्तरकोरियायाः वार्ताभिकरणैः प्रकाशितम्‌     |

राष्ट्रपतिः दीक्षान्त समारोह

राष्ट्रपतिः रामनाथकोविन्दः अद्य नवदिल्ल्यां श्रीलाल-बहादुरशास्त्री राष्ट्रियसंस्कृतविद्यापीठस्य
दीक्षान्तसमारोहे सहभागं करिष्यति।

आई पी एल

आई.पी.एल क्रिकेट स्पर्धामालिकायां गतरात्रौ चेन्नई-सुपर-किंस-दलेन राजस्थान-रोयल्स-दलं चतुः षष्टि-
धावनाङ्कैः पराभूतम्‌। प्रथमक्रीडयता चैनई-सुपर-किम्स- दलेन चतुरोत्तर-द्विशतधावनाङ्कानां लक्षयं प्रदत्तम्‌, प्रत्युत्तरे
राजस्थान-रोयल्स-दलेन केवलं चत्वारिंशदुत्तैकशत-धावनाङ्काः समर्जिताः।

                                                     ॥ इति वार्ताः ॥
