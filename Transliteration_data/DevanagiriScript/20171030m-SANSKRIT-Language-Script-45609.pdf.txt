संस्कृत-वार्ताः
दिनांकः 30-10-2017

प्रात: 06:55
मुख्यवार्ताः

 प्रधानमन्त्री श्रीनरेन्द्र-मोदी न्यगादीत्‌ यत्‌ केन्द्रेण रेल-भूमार्ग-
समेतानां देशस्य आधारिक-संरचनानां विकासः सम्प्रति युद्‌ध-स्तरे
समारब्धो5स्ति।

इटली-देशीयः प्रधानमन्त्री पाओलो जेण्टिलोनी अद्य नव-दिल्ल्यां
प्रधानमन्त्रिणं श्रीनरेन्द्र-मोदिनं साक्षात्कुरुते।

भारत-संयुक्तअरबअमीरातयोः द्वि-दिवसीयं सहभागिता-सम्मेलनम्‌
अद्य दुबई-नगरे समारभते।

 भारतेन ह्यः न्यूजीलैण्ड षड्भिर्धावनांकैः पराजित्य तिसृणां
स्पर्धानाम्‌ एक-दिवसीया क्रिकेट्‌-क्रीडा-शृंखला एकं विरुध्य
द्वाभ्यामंकाभ्यां विजिता।

प्रधानमन्त्री-बीदरपरियोजना

प्रधानमन्त्री श्रीनरेन्द्र-मोदी न्यगादीत् यत् केन्द्रेण रेल-भू-मार्ग-
समेतानां देशस्य आधारिक-संरचनानां विकासः सम्प्रति युद्ध-स्तरे
समारब्धोऽस्ति। सः गतदिवसे कर्णाटकस्य बीदर-क्षेत्रे सप्ताधिकैक-शत्-
किलोमीटर-दीर्घस्य बीदर-कलाबुर्गी-रेलमार्गस्य समुद्घाटनाद् अनन्तरं
जनान् सम्बोधयति स्मः।

इटलीप्रधानमन्त्री-भारत यात्रा

इटली-देशीयः प्रधानमन्त्री पाओलो जेण्टिलोनी अद्य नव-दिल्ल्यां
प्रधानमन्त्रिणं श्रीनरेन्द्र-मोदिनं साक्षात्कुरुते। नेतृ-द्वय-मध्ये अद्य शिष्ट-
मण्डलीयं सम्भाषणं प्रवर्तिष्यते। संभाषणस्य मुख्यमुद्देश्यं देश-द्वय-
मध्य-गानां राजनैतिक-आर्थिक-सम्बन्धानां सुदार्दय-सम्पादनं विद्यते।
श्रीजेण्टिलोनी भारतस्य द्वि-दिवसीय-यात्रायाः क्रमे गत-दिवसे नवदिल्ली
सम्प्राप्तः। अद्य प्रातः सर्वादौ तदीय-सम्माने विशिष्टः स्वागत-समारोहः
परिकल्पितो विद्यते।

वायुसैन्यप्रमुखः-वियतनामम्

भारतीय-वायु-सैन्य-प्रमुखः मार्शल् बी.एस्.धनोवा पञ्च-दिवसीयां
वियतनाम-यात्रामुद्दिश्य अद्य प्रतिष्ठते। तदीय-यात्रायाः मुख्यमुददेश्यं
देश-द्वय-मध्ये सम्बन्धानां सुदृढीकरणं, प्रतिरक्षा-सहयोग-सन्धीनां
प्रोत्साहनं च विद्यते।

भारत-अमीरात-सहभागिता

भारत-संयुक्तअरबअमीरातयोः द्वि-दिवसीयं सहभागिता-सम्मेलनम्‌
अद्य दुबई-नगरे समारभते। सम्मेलनमिदं देश-द्वय-मध्ये व्यापार-
विनिवेश-सम्बन्धं सुतरां समुन्नेष्यति। सम्मेलनेऽस्मिन् देश-द्वयस्य अष्ट-
शत-प्रायाः मन्त्रिणः अधिकारिणः, उद्योग-पतयः, अन्ये च जनाः
भागमाददानाः सूच्यन्ते।

क्रिकेट्

भारतेन ह्यः न्यूजीलैण्डं षड्भिर्धावनांकैः पराजित्य तिसृणां
स्पर्धानाम् एक-दिवसीया क्रिकेट्-क्रीडा-शृंखला एकं विरुध्य द्वाभ्यामंकाभ्यां
विजिता। ततः पूर्व, हयः कानपुरे समायोजिते शृंखलायाः निर्णायके चक्रे
भारतेन आदौ प्रतिद्वन्द्वि-दलस्य समक्षं षण्णां क्रीडकानां क्षत्या सप्त-
त्रिंशदधिक-त्रिशत-धावनांकानां विशालं विजय-लक्ष्यं प्रस्तुतमासीत्।

बैडमिण्टन्‌

अपरतः, पेरिसे प्रवर्तमानासु फ्रेंच-ओपन्-सुपरसिरीज-बैडमिण्टन्-
स्पर्धासु पुरुष-वर्गीया स्पर्धा-शृंखला भारतस्य किदाम्बी-श्रीकान्तेन स्वायत्ती-
कृताऽस्ति। ह्यः प्रवृत्ते शृंखलायाः निर्णायके द्वन्द्वे श्रीकान्तेन जापान-
देशीयः क्रीडकः केन्ता निशिमोटो महद्भ्यामन्तरालाभ्यां पराजितः।
