संस्कृतवार्ता:

दिनांक:- 25-02-2018 सायम्‌ - 06:10

अनुवादिका -लता आशुलिपिक: - सुशीलकश्यप:

संस्कृत-वार्ताः
इयम् आकाशवाणी
सम्प्रति वार्ताः श्रूयन्ताम्
प्रवाचिका - लता
मुख्यवार्ता:

® प्रधानमन्त्रिणा नरेन्द्रमोदिना मन की बात इति कार्यक्रमे समुदीरितं यत्‌
कृत्रिमवबुद्ध्यादीनां प्रयुक्तप्रविधीनाम्‌ उपयोगेन निर्धनानां वंचितानाम्‌ अभावग्रस्तानां
च अवश्यं कल्याणं भवतु।

 

७ प्रधानमन्त्री प्रत्यपादयत् यत् महर्षि-अरविन्दः अन्तश्चेतनां ब्रह्माण्डं चैकसूत्रेण बध्नाति।
 
नागालैण्ड-मेघालययोः विधानसभा-निर्वाचनप्रचारः अद्य सायं समाप्तः।


७ भारतीयस्य चीनी-मृत्तिका-पात्रोद्योगस्य संवर्धनार्थं चीनात् ईदृक्पात्राणाम् आयाते
सीमाकरः प्रवर्धितोऽस्ति।

प्रधानमन्त्री

प्रधानमन्त्रिणा नरेन्द्रमोदिना मन की बात इति कार्यक्रमे समुदीरितं यत्
कृत्रिमबुद्ध्यादीनां प्रयुक्तप्रविधीनाम् उपयोगेन निर्धनानां वंचितानाम् अभावग्रस्तानां च
अवश्यं कल्याणं भवतु। असौ प्रोक्तवान् यत् मुम्बय्याम् एकस्मिन् कार्यक्रमे अमुना वैज्ञानिकाः
अपि एतादृक्प्रविधीनाम् विकासाय प्रबोधिता: आसन्। एवं शारीरिकरूपेण अशक्ता: जनाः
लाभान्विताः स्युः। नवीन-प्रविधिभिः प्राकृतिकापदां पूर्वज्ञानमपि जगतः कल्याणाय अपेक्ष्यते।

प्रधानमन्त्री अरविन्दो


प्रधानमन्त्री प्रत्यपादयत् यत् महर्षि-अरविन्द: अन्तश्चेतनां ब्रह्माण्डं चैकसूत्रेण बध्नाति।
असौ तमिलनाडुराज्यस्य विल्लुपुरं नगरे अद्य 'अरोविल' इत्यस्य स्वर्णजयन्त्यवसरे अभिभाषते
स्म। अमुना भणितं यत् अरोविले इत्यत्र भिन्नमतानां जनानां मध्ये सम्वादः स्वाभाविकी चर्चा
च संभवति। तेन एतदपि कथितं यत् प्राचीन-भारतीय-परम्परा एषा एव आसीत्।

एन. आई. ए.

राष्टियान्वेषणविभागः पाकिस्तानीय-राजनयिकम् आमिर-जुबैर-सिद्धीकीं विरूद्ध्य
अन्तर्राष्ट्रिय-आरक्षि-संस्थातः सञ्चेतना-प्रसारणार्थं प्रक्रियां समारभत। दक्षिणभारते अमेरिका-
इस्राइलदेशयोः वाणिज्यदूतावासयोः आतंक्याक्रमणार्थं षड्यन्त्रस्य कृते आमिर-जुबैरं विरूद्धय
गतसप्ताहे आरोपपत्रं प्रस्तुतमासीत्। चतुर्दशोत्तर-द्विसहस्रतमे वर्षे श्रीलंकायां
पाकिस्तानोच्चायोगे कार्यं कुर्वता आमिर-जुबैरेण भारते आतंक्याक्रमणानां षड्यन्त्रम् अरचयत्
इत्यारोपो वर्तते।

नागालैण्ड:
नगालैण्ड-मेघालययो: विधानसभा-निर्वाचनप्रचारः अद्य सायं समाप्तः।

विभिन्नराजनैतिक-दलनेतुभिः मतदातारः आक्रष्टुमन्तिमप्रयासो विहितः। मतदानं मंगलवासरे
भविता। राज्यद्वयेन सह त्रिपुरायां मतगणना मार्च-तृतीयायां भविष्यति।

एन्दी डम्पिंग

भारतीयस्य चीनी-मृत्तिका-पात्रोद्योगस्य संवर्धनार्थं चीनात् ईदृक्पात्राणाम् आयाते
सीमाकरः प्रवर्धितोऽस्ति। चीनात् सेरेमिकनिर्मित-वस्तुषु प्रतिकिलोग्रामे एक दशमलव शून्य
चत्वारि अमेरिकीय-डालरस्य शुल्कं प्रदातव्यं भविष्यति।

डी.आर.डी.ओ.

 रक्षानुसन्धान-विकास-संस्थानेन अद्य मानव-रहितस्य युद्ध-विमानस्य रूस्तम-द्वितीयम्
इत्यस्य सफलं परीक्षणं विहितम्। परीक्षणमिदं कर्नाटकस्य चित्रदुर्गा-जनपदस्य चलकेरे इत्यत्र
सम्पन्नम्।

उत्तरकोरिया-निन्दा

उत्तरकोरिया तं विरूद्ध्य अमेरिकादेशस्य सद्य-प्रतिबन्धान् अद्य अनिन्दत्। असौ
उक्तवान् यत् अमेरिका कोरिया-द्वयस्य मध्ये शीत-ओलम्पिक-क्रीडानां सफलायोजनेन संवर्धित-
सबन्धान् न्यूनी कर्तु चेष्टते। उत्तरकोरिया-विदेश-मन्त्रालयस्य वक्तव्ये |

                                                    ।। इति वार्ताः ||
