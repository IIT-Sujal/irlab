संस्कृतवार्ताः
दिनांक:- 14.12.2017
सायम्‌ - 06:10

मुख्यवार्ता:

गुजराते विधानसभा-निर्वाचनानाम्‌ अन्तिम-पर्याये मतदानम्‌ अद्य शान्तिपूर्वकम्‌
सम्पन्नम्‌।

 प्रधानमन्त्रिणा नरेन्द्रमोदिना नौसेनायाः आई. एन. एस. कलवरी जलपोतः
राष्ट्राय समर्पितो5स्ति।

 समग्रमूल्य-सूचकांकाधारितायाः मुद्रास्फीतेः परिमितिः नवम्बर मासे संवर्ध्य
त्रिदशमलव-नव-त्रि-प्रतिशतं सञ्जातम्।

गुजरात-मतदानम्‌

गुजरात-विधान-सभायाः निर्वाचनानां कृते मतदानस्य अन्तिमः पर्यायः अद्य
सम्पन्नः। अद्‌यापराहने द्विवादनं यावत्‌ तत्र सप्त-चत्वारिशत्‌ प्रतिशतं मतदानस्य
सूचना आसीत्‌। हिमाचल-प्रदेशेन सह गुजरातेऽपि मतगणना सोमवासरे भविष्यति।

आई एन एस जलपोतः

प्रधानमन्त्रिणा नरेन्द्र-मोदिना नौसेनायाः आई. एन. एस. कलवरी जलपोतः
अद्य राष्ट्राय समर्पितः। 'स्कोर्पिने' इति श्रेण्याः जलपोतेषु एषः प्रथमो जलपोतः
वर्तते। अस्मिन्नवसरे श्रीमोदी प्रोदैरयत् यद् देशाय बृहती उपलब्धिः वर्तते एषः
जलपोतः। अपि च सपाद शत कोटि जनेभ्यः गौरवस्य विषयोऽप्यस्ति। प्रधान-
मन्त्रिणा प्रोक्तं यत् नौसेना समुद्र-मार्गेण आतंकवाद प्रतिरोद्धुं, समुद्रस्थ-तस्करान्,
अवैध मत्स्यमारणं च प्रतिकर्तु महत्वपूर्णां भूमिकां निर्वहति।

न्यायालयः कृष्णांगारः

CBI इत्यस्य विशेष-न्यायालयेन कृष्णांगार-भ्रष्टाचार-प्रकरणे झारखण्डस्य
प्राक्तन मुख्यमत्रिणं मधुकोडां, प्राक्तन-कृष्णांगार-सचिवं एच. सी. गुप्ता च
विरूद्ध्ध्य दण्डः शनिवसरे श्रावयिष्यते। न्यायाधीशेन भरत-पराशरेण प्रकरणेऽस्मिन्
अद्य C8। इत्यस्य दोषिणां च तर्काः संश्रुताः।

राष्ट्रपति:

राष्ट्रपतिना रामनाथ-कोविन्देन प्रोक्तं यत् विगत-वर्ष-त्रये भारतं पर्याप्त-
विद्युदुत्पादकं राष्ट्रं संवृतमस्ति। परन्तु भविष्यत्काले विद्युतः विवर्धमानावश्यकताः
निध्याय अतोऽपि अधिक-विद्युत्सृजनाय प्रयत्नः आवश्यकः। असौ अद्य
नवदिल्ल्यां राष्ट्रिय-ऊर्जा-संरक्षण-पुरस्कारान् वितरति स्म।

सर्वदलीयोपवेशनम्

प्रशासनेन अद्य नवदिल्ल्यां शीतकालीन-संसत्-सत्र-प्रवर्तनात् प्राक्‌
सर्वदलीयोपवेशनम्‌ अनुष्ठितम्‌। संसदः शीतकालीन सत्र श्वः प्रभृति समारप्स्यते।
अस्माक वार्ताहरो वर्णयति यत्‌ संसत्सत्रमिदम्‌ आगामि मासस्य पञ्चम-दिनांक-
पर्यन्तं प्रचलिष्यति।

समग्र-मूल्य सूचकांकः

समग्रमूल्य-सूचकांकाधारितायाः मुद्रास्फीतेः परिमितिः नवम्बर-मासे संवर्ध्य
त्रि-दशमलव-नव-त्रि-प्रतिशतं सञ्जातम्। पलाण्डोः ऋतुजन्य-शाकानां च मूल्यवर्धन-
कारणेन एषा वृद्धिरभवत्। आक्टोबर मासे समग्रमूल्य-सूचकांक-मुद्रास्फीतेः
परिमितिः त्रि दशमलव पञ्च, नव, प्रतिशतम् आसीत्।

उत्तराखंड-विध्वंसः

उत्तराखंडे उत्तरकाशीतः चीनसीमां प्रति मार्गे एक एव सेतुः अद्य विध्वस्तः।
अनेन तत्र अनेकेषां ग्रामाणां निवासिनः दैनिक-यात्रिणश्च समस्याग्रस्ताः सञ्जाताः।
उत्तरकाशी जनपद-अधिकारी प्रोक्तवान् यत् अस्थायि सेतुरयं तदा विध्वस्तीभूतः
यदा सेतौ भरवाहि यानद्वयं गच्छति स्म।

वाणिज्य-वार्ता
विश्व-वाणिज्य-संघटने एकादश-मन्त्रि-स्तरीय-सम्मेलनं विफलं संजातम्‌।।
अर्जटिनायाः राजधान्यां बुएनोस  नगरे अनुष्ठीयमाणे सम्मेलने अमेरिकया
सार्वजनिक-अन्न-भाण्डारणे-स्थायी-समाधान-विषये स्ववचनात् स्खलितायां सत्यां
एषा स्थितिः समुपपाद्यत।


                                                                            ।। इति वार्ताः: ।।
