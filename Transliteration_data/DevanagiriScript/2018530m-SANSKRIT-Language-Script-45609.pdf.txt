संस्कृत-वार्ताः

दिनाकः - 30-05-2018
प्रातः - 06 : 55

प्रवाचकोऽनुवादकश्च - परमानन्दः

आशुलिपिकः - हरीश-भण्डारी

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - परमानन्द-झाः

मुख्य-वार्ताः

 प्रधानमन्त्री श्रीनरेन्द्र-मोदी अद्य इण्डोनेशिया-राष्ट्रपतिना समं संभाषते,
सम्भाषणाद् अनन्तरं देश-द्वय-मध्ये नैके सहयोग-सन्धयः हस्ताक्षरैः
प्रमाणयिष्यन्ते इति आशास्यते।

 उत्तरप्रदेशे, महाराष्ट्रे, नगालैण्डे च त्रयोविंशत्यधिक-शत-मतदान-केन्द्रेषु
लोकसभा-निर्वाचनार्थम् अद्य पुनर्मतदानानि समायोज्यन्ते।

 अपि च,

 भारत-पाकिस्तान-देशौ जम्मू-कश्मीरे नियन्त्रण-रेखासु, अन्ताराष्ट्रिय-सीमासु
च वर्तमानां स्थितिं समीक्षितवन्तौ।

प्रधानमन्त्री-इण्डोनेशिया

प्रधानमन्त्री श्रीनरेन्द्र-मोदी अद्य इण्डोनेशियाः राजधान्यां जकार्तायां तत्रत्य-
राष्ट्रपतिना जोको-विडोडो-वर्येण समं संभाषते। नेतृ-द्वय-मध्ये शिष्टमण्डल-स्तरीयात्
सम्भाषणाद्‌ अनन्तरं देश-द्वय-मध्ये नैके सहयोग- सन्धयः हस्ताक्षरैः
प्रमाणयिष्यन्ते इति आशास्यते। इमे सन्धयः प्रतिरक्षा-अन्तरिक्ष-विज्ञान-प्रविधि-क्षेत्रैः
सम्बध्नन्ति। एतदतिरिच्य श्रीमोदी इण्डोनेशिया-राष्ट्रपतिना सम्भूय भारत-
इण्डोनेशिया-कार्यकार्यधिकारि-मञ्चमपि सम्बोधयिष्यति।

पुनर्मतदानानि

उत्तरप्रदेशे कैरानायां महाराष्ट्रे भण्डारा-गोण्डियायां नगालैण्डे च
त्रयोविंशत्यधिक-शत्-मतदान-केन्द्रेषु लोकसभा-निर्वाचनार्थम्‌ अट्य पुनर्मतदानानि
समायोज्यन्ते। केन्द्रष्वेतेषु गत-सोमवासरे मतदानावधौ सहस्रा विकृतयः संसूचिताः,
यदनन्तरं निर्वाचनायोगेन तत्र पुनर्मतदानमुटघोषितमासीत्‌। समेषामेषां प्रदत्त-मतानां
गणनाः श्वः समायोजयिष्यन्ते।

गोयलः-रेलयात्राविलम्बः

रेल्-विभागीयो मन्त्री पीयूष-गोयलः रेल-यात्रिभ्यः सहयोगम् अध्यर्थयन्
अवादीत् यद् एषु दिवसेषु रेल-यानानां विलम्बः रेल-पथ-परिष्कार-कार्याणाम्
अनुवर्तमानत्वात् संजायमानो दृश्यते। तेनोदीरितं यत् परिष्कार-कार्याणि चैतानि
यात्रिणां सुरक्षा-प्राथम्यम् अभिध्याय परमावश्यकानि विद्यन्ते।

भारतपाकौ-सैन्याभियानमहानिदेशकौ

भारत-पाकिस्तान-देशौ जम्मू-कश्मीरे नियन्त्रण-रेखासु, अन्ता-राष्ट्रिय-सीमासु
च वर्तमानां स्थितिं समीक्षितवन्तौ स्तः। क्षेत्रेष्वेतेषु पाक-पक्षतो निरन्तरं
जायमानानि संघर्ष-विरामोल्लंघनानि, अन्य-विधानि काठिन्य-जातानि च अधिकृत्य
देश-द्वयस्य सैन्याभियान-महानिदेशकौ आपात-कालिक्या दूरभाषिक-सेवया
सम्भाषणमनुष्ठितवन्तौ। सेन्य- सूत्रैविज्ञापितं यत्तत्र सम्भाषणे पक्ष-द्वयमपि दवि-
पाक्षिकं संघर्ष-विराम-सन्धिं भविष्ये स्वात्मना अनुपालयितु प्रतिश्रुतवन्तौ।

निपाहः-संयुक्तअरबअमीरातः

संयुक्त-अरब-अमीरातेन केरलेषु निपाह-विषाणु-प्रसारमभिलक्ष्य ततः फलानां
शाकानां च आयातम्‌ सम्प्रति प्रतिबन्धितम्‌।  तद्देशीय--जलवायुपरिवर्तन-पर्यावरण--
मन्त्रालयेन प्रसारिते वक्तव्ये स्पष्टीकृतं यदेष पदक्षेपस्तेन विश्व-स्वास्थ्य-संघटनस्य
आन्तर्जालिक-स्थानात् प्राप्त-विज्ञप्तिमनुसृत्य गृहीतोऽस्ति। तत्र रोगस्यास्य प्रमुखं
कारणं करेलीय-फल-जतुका-संक्रमणं प्रतिपादितम्। अत्रेदं ज्ञातव्यमस्ति यत् केरलेषु
मस्तिष्क-रोधिना भीवह-रोगेणैतेन अद्यावधि न्यून्न्यूनास्त्रयोदश जनाः अकालं
काल-कवलिताः संजाताः सूचयन्ते।

                                           ।। इति वार्ताः ।।
