संस्कृतवार्ताः
दिनांक:- 17.11.2017
सायम्‌ - 06:10

मुख्यवार्ता:

 निवेशक सेवा दात्री अन्ताराष्ट्रिय मानक-संस्थया मूडीज् इत्यनेन भारतस्य
स्थानं विवर्ध्य बी ए ए- द्वि विहितम्, अनेन भारते निवेशः स्थिर-श्रेण्यां
समागतः।

 प्रशासनेन मूडीज् संस्थया भारतस्य स्थानस्योन्नयनं स्वागतीकृतम्।
वित्तमन्त्रिणा अरुण जेटलिना उक्तं यत् इदं भारते प्रवर्तितस्य
मौलिकपरिवर्तनानां परिचायकमस्ति।

 भारतीय जनता-पार्टीतिदलेन गुजरात-विधानसभा निर्वाचनानां कृते सप्ततिः
प्रत्याशिनां प्रथमा सूची उद्घोषिता।

मूडीज

निवेशक-सेवा-दात्री अन्तारष्टिय-मानक-सस्था मूडीज इत्यनया
आर्थिकसांस्थानिकसंस्कारैः समधिकवृद्धि-सम्भावनदृष्ट्या भारतस्य स्थानम्‌
उन्नीतमस्ति। भारतस्य स्थानं बी ए ए-त्रि इतः उन्नीय बी ए ए-द्वि इति कृतम्।
अनेन भारते निवेशस्य स्थिरता सुरक्षा च सूच्यते। चतुर्दशवर्षाणि अनन्तरं भारते
निवेशस्थिति: उन्नितास्ति। अत्रान्तरे वित्त -मन्त्रिणा अरुणजटेलिना प्रोक्तं यत्
निवेशमानकस्थितिः उन्नत्तिः वर्तमान प्रशासनेन कार्यान्वित-आर्थिक
संस्कारप्रक्रियायाः परिणामोऽस्ति। वार्ताहर-सम्मेलने तेनोक्तं यत् अर्थव्यवस्थायां
मौलिक-परिवर्तनानि विहितानि, एतेषां हि परिणामः द्रुतविकासः वर्तते, अग्रे च
भविष्यति|

सीपीआई-एम मूडीज

मार्क्सवादी कम्युनिस्टपार्टी द्वारा मूडीज संस्थया भारतस्य मान-संवर्धन
विषये प्रश्नचिहनमुत्थापितमस्ति। ट्वीट-सन्देशे दलस्य महासचिवेन सीताराम
येचुरिणा भणितं यत्‌ देशे विगत-त्रि-चतु-वर्षेभ्यः द्रुतगत्या ग्रामीणदूरवस्था-कुपोषण-
क्षुधा-लैंगिकभेदभावा: च सततं प्रवर्धन्ते।

सीमारमण:

प्रतिरक्षा मन्त्रिणा निर्मला-सीतारमणेन राफाल-सैन्यविमानक्रयणे कान्ग्रेस-
दलस्यारोपः निराकृतः। नवदिल्ल्यां वार्ताहरैः सम्भाषमाणया तयोदीरितं यत् एते
राजनैतिकारोपाः वर्तन्ते। विमानानां क्रयणप्रक्रिया पूर्णरूपेण विधिसम्मत-स्वच्छ-
प्रक्रियाम् अनुसृत्य विहिता अस्ति। हयः कांग्रेसवलेन आरोपितं यत् प्रधानमन्त्री
एकस्य वणिजः लाभार्थं सम्पूर्णा प्रक्रियां परिवर्तितवान्‌ आसीत्‌।

भाजपा गुजरात:

भारतीय-जनता-पार्टीति-दतेन गुजरात-विधानसभायाः निर्वाचने सप्ततिः
प्रत्याशिनां प्रथमा सूचचौ प्रकाशिता अस्ति। मुख्यमन्त्री विजयरूपानी राजकोटतः
स्पर्धिष्यते, उपमुख्यमन्त्री नितिन-पटेलश्च मेहसाणा-क्षेत्रतः प्रत्याशि-भविता। कांग्रेस
दलेन स्वीय-प्रत्याशिसूची नैवोदुघोषिताऽस्ति।

भारत-फ़ान्स

भारत-यात्रारतः फ़रांसदेशीय यूरोप-वैदेशिक-विषयाणां मन्त्री ज्या-येव्स-ली-डिजन
वर्यः नवदिल्ल्यामद्य विदेश मन्त्रिणं सुषमास्वराजं मिलितवान्। उभाभ्यां
पारस्परिक-हित-प्रकरणानि चर्चितानि।

जम्मू-कश्मीर-लश्कर

जम्मू-कश्मीरे सप्ताह-पूर्वं आतंकि-गुल्मे लश्करे-तैयबा-इत्यस्मिन् समाविष्टः
पादकन्दुक-क्रीडक: माजिद-आर्शिद: सुरक्षा-बलानां समक्षम् आत्मसमर्पणं गतरात्रौ
कृतवान्‌। तेन स्वशस्त्रास्त्राणि अपि समर्पिताणि।

अमेरिका-पाक

एकेन-अमेरिकीय-शीर्ष-सेनापतिना प्रोक्तं यत्‌ पाकिस्तानम्‌ क्षत्रे सुरक्षा-
स्थैर्यार्थम् आतंकिनां आक्रमणहत्यादिकार्यं जातम्। स्वदेशे सीमापारेषु च निवारयेत्।
अमेरिका-दूतावासस्य एकस्यां विज्ञप्त्यां पाकिस्तानयात्रारतः कमांडर-जनरल लोसेफ-
वोटेल प्रोक्तवान यत् पाकिस्तान-अफगानिस्तान योर्मध्ये सम्बन्ध भद्रतरो भवेत्।

भारत-चीन

भारत-चीन देशौं सीम्नि शान्ति-सुरक्षां यथास्थितिं च समीक्षोपवेशनं
सन्धारयितुं कृतवन्तौ। उपदेशने देशे परस्परं विश्वास-संवर्धनोपायाः -सैन्य सम्पर्क
विवर्धनादि विषया: चर्चिताः। भारत-चीन-एतत् परामर्श-सहयोग-उपवेशनं बीजीग
नगरे अद्य सम्पन्नम्।

मुगाबे
जिम्बाव्वे देशस्य राष्ट्रपतिः रोबर्ट-मुगाबे सेनया प्रशासन-सम्भालनानन्तरं
प्रथम-वारं जनसभां सम्बोधितवान्। तेन हरारे-नगरे समायोजिते कायक्रमेऽपि भागं
भजितम्‌।


                                                इति वार्ता:
