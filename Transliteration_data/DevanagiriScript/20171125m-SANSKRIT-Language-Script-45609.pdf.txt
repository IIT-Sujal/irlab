संस्कृतवार्ताः
(प्रातः)
दिनांकः -25-11-2017

प्रातः- 06.55

प्रवाचकोऽनुवादकश्च - परमानन्द-झाः

आशुलिपिकः- मनोज-कुमारः

इयम् आकाशवाणी
सम्प्रति वार्ताः श्रूयन्ताम्

प्रवाचकः परमानन्द-झाः

मुख्य-वार्ताः

अन्तःप्रादेशिक-परिषदः स्थायि-समितेः द्वादशं मन्त्रणोप--वेशनम्‌ अद्य नवदिल्ल्यां
समायोज्यते।

राष्ट्रपतिः श्रीरामनाथ-कोविन्दः राष्ट्रिय-विधि-दिवसम् उपलक्ष्य अद्य नवदिल्ल्यां
समारभमाणां द्वि-दिवसीयां विचार-गोष्ठीं समुद्भाटयति।

 अपिच,

हाङ्-काङ्--सुपर-सिरीज-बैडमिण्टन-स्पर्धा-शुंखलायां भारतीय-बैडमिण्टन-तारका
पी.वी सिन्धुः उपान्त्य-चक्रं प्रविष्टाऽस्ति।

अन्तःप्रादेशिकपरिषद्‌-मन्त्रणा

अन्तःप्रादेशिक-परिषदः स्थायि-समितेः द्वादशं मन्त्रणोप-वेशनम् अद्य नवदिल्ल्यां
समायोज्यते। उप-वेशनस्य आध्यक्ष्यं गृहमन्त्री राजनाथ-सिंहो विधास्यति। केन्द्रेण सह
प्रदेशानां सम्बन्धमधिकृत्य पुंछी-आयोगेन विहिताः संस्तुतयः अस्मिन् उपवेशने प्रामुख्येण
परिचर्चनीयाः विद्यन्ते।

विधि-दिवसः

राष्ट्रपतिः श्रीरामनाथ-कोविन्दः राष्ट्रिय-विधि-दिवसम् उपलक्ष्य अद्य नवदिल्ल्यां
समारभमाणां द्वि-दिवसीयां विचार-गोष्ठीं समुद्धाटयति। भारतीय-संविधानं श्चस्तने एव
दिवसे अभिस्वीकृतम्‌ आसीत्‌ इति कृत्वा एष दिवसः राष्ट्रिय-विधि-दिवसत्वेन प्रतिवर्ष
परिपाल्यते। श्वः संगोष्ठ्याः औपसंहारिके सत्रे प्रधानमन्त्री श्रीनरेन्द्र-मोदी स्वीयोद्रोधनं
प्रस्तोष्यति।

 

मिस्राक्रमणम्‌

मिस्र-देशस्य उत्तरीये सिनाई-प्रान्ते अवस्थितम् अल-राउदा इति मुस्लिम जन-
प्रार्थना-गृहं निकषा कैश्चिद् अनभिज्ञातैः भुशुण्डी-धरैः दुरापादिते भीषणे विस्फोटे, तदनु
अविरले गोलिका-वर्णणे च न्यूनान्न्यूनाः पञ्च-त्रिंशदुत्तर-द्विशतं जनाः मृताः, नवाधिकाः शतं
जनाश्च क्षताः संजाताः सूच्यन्ते। तत्रत्य-प्रशासनेन आतंकिनां निर्घृणाक्रमणम् अनुसृत्य देशे
दिवस-त्रयात्मकः शोक उद्घोषितः, आक्रमण-कारिणो विरुध्य प्रबलाभियानं च संकल्पितम्‌।

अमेरिका-सईदः

अमेरिका-देशेन पाकिस्तान-प्रशासनं प्रोक्तं यद् अष्टाधिक-द्वि-सहस्रतम-वर्षीय-
मुम्बई-विस्फोट-काण्डस्य प्रमुखः प्रतिनायकः, जमात-उद्-दावेति-आतंकवादि-गुल्मस्य
प्रवर्तकश्च हाफिज-सईदः यथाशीघ्रं पुनर्यथा निगृह्यते अभियोज्यते च, तथा तेन सुनिश्चेतव्यम्।
जमात-उद्-दावेति आतंकि-गुल्मः प्रतिबन्धितस्य लश्करे-तैयबेति आतंकि-संघटनस्यैव
प्रमुखाङ्गभूतः इति विश्वस्यते। अमेरिकीय-विदेश-विभागीय-प्रवक्त्री हैदर-नार्द अब्रवीत् यद्
अमेरिकीय-प्रशासनं सईदस्य गृह-निग्रहणाद्‌ विहितां विमुक्तिमभिलक्ष्य नितरां
चिन्तितमस्ति।

ततः पूर्वं भारतेनापि पाकिस्तान-द्वारा प्रसारितं सईदस्य विमुक्त्यादेशं विरुध्य
प्रबलाक्रोशः प्रकाशितः, प्रोदीरितं च यत् प्रतिवेशि-देशेन पुनरेकवारं स्वीयं द्विजिह्व-चरित्रं
प्रकटीकृतम्।

 
 
हांड-काँड्-सुपर-सिरीज-बेडमिण्टन्‌-स्पर्धा-शुंखलायां भारतीय-बैडमिण्टन्‌-तारका
पी.वी.सिन्धुः महिलैकल-वर्गे सम्प्रति उपान्त्य-चक्रं प्रविष्टाऽस्ति। सा सम्प्रति अन्त्ये श्रेष्ठ-
चतुष्टय-चक्रे थाईलैण्डस्य पूर्व-विश्व-विजेत्रीं रैचानोकइण्टानोनं सम्मुखीकरिष्यति।

 

                                                                       इति वार्ता:
