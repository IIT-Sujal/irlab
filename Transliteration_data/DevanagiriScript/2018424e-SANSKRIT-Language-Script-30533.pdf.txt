
दिनांकः 24-04-2018
सायं - 06:10

मुख्य-वार्ता:

* प्रधानमन्त्री नदेन्द्रमोदी प्रत्यपादयत् यत् देशस्य अस्य वर्षस्य आय-
व्ययपत्रकम् सर्वेषां कल्याणाय कल्पितमस्ति।

 भारतेन आतंकवाद विरूद्ध्य समरे न केवलं आतंकिनां भर्जनम् अपि
तु आतंकवाद-प्रायोजकानां देशानां विरोधे कठोर-
कार्याचरणस्यावश्यकता सबलं प्रतिपादिता।

 कर्नाटके विधानसभायाः निर्वाचनार्थं नांमाकन-प्रपूरणस्याद्य
अन्तिमदिवसः आसीत्।

प्रधानमन्त्री

प्रधानमन्त्री नदेन्द्रमोदी प्रत्यपादयत्‌ यत् देशस्य अस्य वर्षस्य आय-
व्ययपत्रकम्‌ सर्वेषा कल्याणाय कल्पितमस्ति। प्रशासनं ग्रामाणां
विकासदिशि अपि प्रयत्नरतं वर्तते। प्रधानमन्त्री पचायती-राजदिवसोपलक्ष्ये
मध्यप्रदेशस्य मण्डलाजनपदे पंचायतप्रतिनिधीन्‌ सम्बोधयति स्म| तेन
प्रोक्त यत्‌ प्रशासनं ग्रामान्‌ अथ तत्र निवसतः जनान् शक्ति-सम्पन्नं कर्तुं
जनप्रतिनिधीनां समर्थनं करिष्यति। ग्रामेषु शिक्षासौविध्यर्थं प्रशासनं प्रयत्नं
करोति। इतः पूर्वं प्रधानमन्त्रिणा राष्ट्रिय-ग्राम-स्वराजाभियानमपि प्रारब्धम्।

स्वराजः

भारतेन आतंकवादं विरूद्ध्य समरे न केवलं आतंकिनां भर्जनम्
अपि तु आतंकवाद-प्रायोजकानां देशानां विरोधे कठोर-
कार्याचरणस्यावश्यकता सबलं प्रतिपादिता। विदेशमन्त्रिणा सुषमा-स्वराजेन
पेइचिंगनगरे शंघाई-सहयोग-संघटनस्य विदेशमन्त्रिणामुपवेशने एतत्
प्रख्यापितम्। श्रीमती-स्वराजः अवादीत् यत् आर्थिक-निवेशसम्बन्धं इढीकर्तु
भारतं संघटनेनैतेन सम्मिल्य कार्याचरणार्थं वचनबद्धमस्ति।

कर्नाटक-निर्वाचनम्‌

कर्नाटके विधानसभायाः निर्वाचनार्थं नामांकन-प्रपूरणस्याद्य
अन्तिमदिवसः आसीत्। अद्यावधि एकादश-शतादपि-अधिकैः प्रत्याशिभिः
नामाकनपत्र प्रपूरितम्‌। राज्ये मई-द्वादश्या मतदानं भविता।

प्रवर्तननिदेशालय:

बैंकप्रवंचनाप्रकरणे अवैध-धनाहरण-विषयान्वीक्षणावधौ वडोदरा-
स्थितस्य डायमण्ड-पावर-इन्फ्रास्ट्रक्चर-लिमिटेड इति निजि-समवायस्य
एकशतोत्तर-एक-सहस्र-कोटिरूप्यकतोऽप्यधिक-मूल्यस्य सम्पति:
प्रवर्तननिदेशालयेनादय जडीकृता। अस्मिन्‌ समवाय-प्रमुखस्य
सुरेशभटनागरस्य तत्पुत्राणां च सम्पत्तयः सम्मिलिताः सन्ति।
समवायोपरि विभिन्न-बैकेभ्यः न्यूनातिन्यूनं पचाशत्‌-कोट्यधिक-
षट्शदुत्तर-द्‌विसहस्र-कोटि-रूप्यकाणां प्रवचनारोपो वर्तते।

सुरक्षितभारतम्‌

सुरक्षित-भारतसम्मेलनम्‌ दिल्यामद्‌य श्वश्च समायोज्यते। ग्लोबल
काऊंटर टेररिज्म इति संघटनेन आयोजिते सम्मेलने प्रधानमन्त्रिणः
नरेन्द्रमोदिनः नूतनं भारतं सुरक्षितं भारतमिति परिकल्पनाम्‌ आधृत्य
विचार-विमर्शो भवति।। सम्मेलने वामपन्थी-उग्रवाद-सागणिकसुरक्षा-
जम्मूकश्मीरे आतकवाद-सुरक्षा-स्थिति-आदिविषयेषु सत्राणि आयोज्यन्ते।

जम्मूकश्मीरः

जम्मूकश्मीरे पुलवामाजनपदस्य त्रालक्षेत्रे अद्य आतंकवादिभिः संघर्षे
सैनिकः आरक्षी च वीरतां गतौ। एकः सैनिकोऽपि व्रणितः क्षेत्रे
आतंकवादिनामुपस्थितेः सूचना- प्राप्त्यनन्तरं संघर्षः प्रारब्धः। संघर्षे
आतंकवादी अपि मृतः अन्वीक्षणाभियानं प्रचलति।

नक्सलवादिनः

महाराष्ट्रस्य गढचिरौलीक्षेत्रे विगतदिनद्वये नक्सलवादिभिः संघर्षे
हतानां सप्तत्रिंशत् नक्सलवादिनां शवानि अधिगतानि। एतद्धि राज्यस्य
आरक्षि-प्रवक्ता प्रशान्तदिवते आकाशवाणीं संसूचितवान्।

अफगानिस्तानम्‌
अफगानिस्ताने तालिबानाक्रमणे अद्य एकादश-सैनिकारक्षिणो
व्यापादिताः। प्रान्तीय-राज्यपालस्य प्रवक्तानुसारं बालाबुलुक-जनपदे
अस्मिन्‌ सघर्षे षट्‌ तालिबानातकवादिनोऽपि हताः त्रयश्च व्रणिताः।

                                                    ।। इति वार्ताः ।।
