संस्कृत-वार्ताः
दिनांक: 12-05-2018
प्रातः 06:55

मुख्यवार्ता:

प्रधानमन्त्री श्रीनरेन्द्रमोदी न्यगादीत्‌ यत्‌ भारत-नेपालयोर्मध्ये स्थिताः
सदातनाः सौहार्द-सम्बन्धाः देश-द्वयस्य जनताम्‌ अश्निन्नतया संयोजयन्ति।

कर्णाटकेषु नूतन-विधानसभायाः निर्वाचनार्थम्‌ अद्य  मतदानानि
समायोज्यन्ते।

 विंशति-प्रतिविशति-क्षेप-चक्राणाम्‌ आई.पी.एल्‌.क्रिकेट्‌-स्पर्धा-शुखलायां गतरात्रौ
जयपुरे संपन्ने रोमहर्षिणि द्वन्द्वे राजस्थान-रायल्स-दलेन चेन्नई-सुपरकिग्स-
क्रीडक-वृन्दं चतुर्भिः क्रीडकैः पराजितम्।

प्रधानमन्त्री नेपालयात्रा

प्रधानमन्त्री श्रीनरेन्द्रमोदी, नेपाल-प्रधानमन्त्री खड्ग-प्रसाद-ओली-शर्मा च
गतदिने काठमाण्डू-नगरे प्रतिनिधि-मण्डलस्तरीयं मन्त्रणोपवेशनम् अनुष्ठितवन्तौ।
उपवेशनेऽस्मिन् द्विपाक्षिक-सम्बन्धानां सर्वेषु आयामेषु व्यापिका मन्त्रणा सञ्जाता।
सहैव, द्वयोः देशयोः सम्बन्धानां सुदृढीकरणाय उभाभ्यां नेतृभ्यां प्रतिबद्धतापि
पुनर्व्यक्तीकृता। मन्त्रणानन्तरं श्रीमोदि-ओलिभ्यां अरूण-त्रि इत्याख्यायाः
जलविद्युत्‌-परियोजनायाः शिलान्यासोऽपि विहितः। स्वीये प्रेष-वक्तव्ये मोदिना
प्रोक्तं यत् भारत-नेपात्रयोः मैत्रीसम्बन्धाः प्राशासनिक-सम्बन्धान्‌ उत्क्रम्य सुदूर
विस्तृताः विद्यन्ते। अनेन प्रोदितं यद् इमे सम्बन्धाः देश-द्वयस्य जनानां मध्ये
सौहार्दमयाः गहनतमाश्च वर्तन्ते। प्रधानमन्त्रिणा भणितं यद् भारतं नेपालस्य
ऋद्धये सिद्धये च सर्वदा सहयोगपरं वर्तते। श्रीमोदी न्यगादीत् यत् सः अतीव
विशिष्टे समये नेपालं पर्यटति, यदा नेपाले-संघीय गणतन्त्रस्य स्थानीय-निकायानां
च निर्वाचनानि साफल्येन समायोजितानि। अनेनोक्तं यद् भारतं नेपालस्य
अभ्युन्नतये सर्वदा स्कन्धेन स्कन्धं संयोज्य कार्यमाचरिष्यति।



कर्णाटकेषु नूतन-विधानसभायाः निर्वाचनार्थम्‌ अद्य मतदानानि
समायोज्यन्ते। चतुर्विंशत्यधिक-द्विशत्-सदस्यात्मिकायाः कर्णाटक-विधानसभायाः
द्वाविंशत्यधिक-द्विशतासनेभ्यः अद्य मतदानानि जायन्ते। जयानगर-क्षेत्रे
भाजपाभ्यर्थिनो बी.एन.कुमारस्य मृत्यु-कारणात्, राजराजेश्वरीनगर-क्षेत्रे च नैकासां
नैर्वाचनिक-विसंगतीनां प्राप्त्या च मतदानं निरस्तम्। एतस्मिन् क्षेत्र-द्वये मतदानं
सम्प्रति मासस्यास्य अष्टाविंशे दिनांके समायोजयिष्यते। अद्यतन-मतदानैः
सम्बद्धा मतगणना आगामिनि मंगलवासरे भविता।

एशिया-जनसञ्चार-सम्मेलनम्

प्रधानमन्त्रिणा श्रीनरेन्द्रमोदिना भणितं यत् एशिया-महाद्वीपं जनसञ्चार-
व्यापारस्य नवोदितं भविष्णु-क्षेत्रं विद्यते, अपि च, क्षेत्रमिदम् अन्ताराष्ट्रिय-
सहयोगस्य अवसरान् प्रस्तौति। गतरात्रौ नवदिल्ल्यां सम्पन्ने एशिया-जनसञ्चार-
सम्मेलने प्रेषिते स्वीय-सन्देशे श्रीमोदी न्यगादीत्‌ यत्‌ भारतेन प्रस्तूयमाने
अन्ताराष्ट्रिय-सहयोगे प्राविधिक-सहभागिता, सर्वसमावेशि-जनसञ्चाराय सफल-
कार्यनीतिश्च समादिष्टे स्तः। अनेन माध्यमेन वयं समग्रक्षेत्रे सञ्चार-माध्यमानां
लोकतन्त्रस्य च सुहृढठीकरण समीहामहे। सम्प्रति प्रधानमन्त्री नेपालयात्रा-रतो वर्तते।
सञ्चार-सम्मेलने तस्य सन्देशः च एशिया-प्रशान्त-महासागरीय-प्रसारण-विकास-
संस्थानस्य ए.आई.बी.डीत्यस्य निदेशकेन “चांग जिग” इत्यमुना पठित्वा सश्रावितः।

रूसः-डोभालः

राष्ट्रिय-सुरक्षा-परामर्शदः अजित-डोभालः आतंकवादप्रतिरोध-
सुनियोजितापराधनियन्त्रणादीन्‌ नैकान्‌ द्वि-पाक्षिकान्‌, वैश्विकांश्च विषयान्‌
अधिकृत्य गतदिने मास्को-नगरे रूसदेशस्य विदेशमन्त्रिणा सर्गेई-लावरोव-महाशयेन
सार्धं समभाषत। मास्को-स्थितेन भारतीय-दूतावासेन निर्गमिते सदयस्तने वक्तव्ये
व्याहतं यदेतन्मन्त्रणोपवेशनं देश-द्वय-मध्ये निरन्तर-सभाषण-प्रक्रियायाः अङ्गभूतम्‌
अवर्तत।

आईपीएल

विंशति-प्रतिविंशति-क्षेप-चक्राणाम्‌ आई.पी.एल्‌.क्रिकेट्‌-स्पर्धायां गतरात्रौ
जयपुरे संपन्ने रोमहर्षिणि द्वन्द्वे राजस्थानरोयल्स-दलेन चेन्नई-सुपरकिग्स-क्रीडक-
वृन्दं चतुर्भिः क्रीडकैः पराजितम्। ततः पूर्व, प्रतिस्पर्धायाः आदौ चेन्नई-वृन्देन
चतुर्ण्णां क्रीडकानां क्षति-पुरस्सरं षट्सप्तत्यधिक-शत्-धावनांकानां सुविशालं विजय-
लक्ष्यं प्रतिपक्षि-दलस्य समक्ष प्रस्तुतमासीत्‌, तच्च प्रत्युत्तरे राजस्थान-दलीयैः
अवशिष्टे एव एकस्मिन्‌ कन्दुके सम्प्राप्तम्।
