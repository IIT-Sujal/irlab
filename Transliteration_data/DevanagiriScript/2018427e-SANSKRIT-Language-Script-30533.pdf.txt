
दिनांकः 27-04-2018
सायं - 06:10

मुख्य-वार्ता:

० प्रधान-मन्त्रिणा भारत-चीनयो: मध्ये वार्तासु देशयोर्मध्ये सम्बन्धान्‌
समेधितुम्‌ उपाया: चर्चिता:।

* गत-वित्त-वर्षे वस्तु-सेवा-कर-रूपेण प्रशासनेन एक-चत्वारिंशत्-
सहस्रोत्तर-सप्तलक्ष-कोटि-रूप्यकाणि अर्जितानि।

कर्णाटक-विधानसभा-निर्वाचनात् नामाकन-प्रत्यावर्तनस्य अदयान्तिमो
दिवसः आसीत्‌।


प्रधानमन्त्री

प्रधान-मन्त्रिणा भारत-चीनयो: मध्ये प्रतिनिधि-स्तरीय-वार्तासु
देशयोर्मध्ये सहस्र-वर्ष-प्राचीन-सम्बन्धाः उल्लिखिता:। नरेन्द्र-मोदी चीन-
राष्ट्रपतिं शी. जिनपिंगं उक्तवान् यत् संभूय कार्याचरणार्थं देशयोः कृते
महानवसरोऽस्ति। अनेन देशयोः जनानाम्‌ अपि च विश्वस्यापि कल्याणं
भविष्यति। उभयोः नेत्रोः मध्ये वुहान-नगरे द्वि-पाक्षिक-सम्भाषणं
संजातम्‌। राष्ट्रपतिं शी. जिंपिंगं प्रधानमन्त्री उक्‍तवान्‌ यत्‌ देशयो: संभूय
कार्याचरणेन विश्वस्य चत्वारिंशत् प्रतिशतं जना: लाभाविन्ता: भविष्यन्ति।
आगामि वर्षे भारते एतादृशम् अनौपचारिक-उपवेशनार्थ श्रीमोदी राष्ट्रपतये
शी. जिंपिंगाय प्रस्तावः प्रदत्तः।

 

वरिष्ठाधिवक्ता

वरिष्ठाधिवक्त्री इंदु-मल्होत्रा अद्य उच्चतम-न्यायालयस्य
न्यायाधीश-पदासीना अभवत्। प्रधान-न्यायाधीशेन दीपक-मिश्रेण एषा
पदस्य शपथम् अंगीकारिता।

 

जीएसटी
गत-वित्त-वर्षे वस्तु-सेवा-कर-रूपेण प्रशासनेन एक-चत्वारिंशत्-
सहस्रोत्तर-सप्तलक्ष-कोटि-रूप्यकाणि अर्जितानि। करोऽयं गत-वर्षे
जुलाईमासतः प्रारब्धः आसीत्। वित्त-मन्त्रालयस्य विज्ञप्त्यां प्रोक्तं यत्
प्रतिमासं अधि-नवाशीति-सहस्र-कोटि-रूप्यकाणां राजस्वं वस्तु-सेवाकरतः
लब्धम्‌

 

न्यायालय-कृष्णांगार

दिल्ल्यां विशेषेण सीबीआई-न्यायालयेन अद्य गोंडवाना इस्पात-
लिमिटेड-समवायं तस्य निदेशकं च महाराष्ट्रे माजरा-कृष्णांगार-खंडाधिग्रहणे
वंचना-आपराधिक-षडयन्त्रयो: अपराधिनौ प्रमाणितौ। विशेष-सीबीआई-
न्यायाधीशेन समवाय-निदेशकस्य अशोक-डागा इत्यस्य निग्रहणम्
आदिष्टम्।

 

कर्णाटक

कर्णाटक-विधानसभा-निर्वाचनात् नामांकन-प्रत्यावर्तनस्य अद्यान्तिमो
दिवस: आसीत्। कति प्रत्याशिन: निर्वाचन-समरे भविष्यन्ति, अनन्तरं
ज्ञास्यते। राज्ये प्रचाराभियानं सजवं प्रचलति। भारतीय-जनता-पार्टी-कांग्रस-
दलयोः राष्ट्रियाध्यक्षौ प्रचाराभियानाय कर्णाटक-राज्ये-वर्तेते। मंगलुरूनगरे
राहुल-गान्धिनाद्य दलस्य घोषणा-पत्रं प्रख्यापितम्। निर्वाचकानां मतं प्राप्तुं
दलेन बहवः: क्रान्तिकारि-घोषणा: कृता: सन्ति। अत्रान्तरे भाजपा राष्ट्रिय-
अध्यक्षेण अमित-शाहेन बेल्लारी-जनपदे प्रचाराभियानं निरस्य बंगलुरू-नगरे
दलस्य-वरिष्ठ-नेतृभिः विचार-विमर्शः कृतः। श्रीशाहस्य कोप्पल-कुकनुर-
गंगावती-स्थलेषु जनसभा-सम्बोधनस्य कार्यक्रमो वर्तते।


छत्तीसगढ:

छत्तीसगढस्य बस्तर-क्षेत्रे बीजापुर-जनपदे सुरक्षा-बलैस्सह संघर्ष
महिले समेत्य सप्तमाओवादिनः व्यापादिताः। जनपदारक्षि-दलस्य
अन्वीक्षणाभियानावधौ एषा घटना संजाता। घटना-स्थलात् प्रचुरमात्रया
आयुधानि अधिगतानि।


गडकरी

राजमार्ग-मन्त्रिणा नितिन-गडकरिणा भणितं यत् मार्गीय-दुर्घटनाः
रोद्धुं कठोर-मार्ग-सुरक्षा-विधीनामावश्यकता वर्तते। नवदिल्ल्यां मार्ग-सुरक्षा-
विषये प्रशासनेतर-संघटन-सम्मेलनं संबोधयन् श्री-गडकरिणा प्रोक्तं यत्
जनानां सहभागित्वं विना सुरक्षित-यात्रा न सम्भाव्यते।

प्रधान-कौशल

कौशल-विकास-उद्यमिता मन्त्रिणा धर्मेन्द्र-प्रधानेन प्रोक्तं यत् युव
जनान् कौशल-प्रशिक्षणं प्रदातुं राज्यं केन्द्रं च मिलित्वा कार्यम् कुर्युः।
राज्यानां कौशल-विकास-उद्यमिता मन्त्रिणां नवदिल्ल्यां समायोजिते
सम्मेलने श्रीप्रधानेन भणितं यत् प्रशासनेन विभिन्नैः कार्यक्रमैः युवजनेभ्यः
कौशल-प्रशिक्षणं प्रदीयते।

 

                                           ।। इति वार्ताः ।।
