
दिनांकः 15-04-2018 सायं - 06:10

प्रवाचकोऽनुवादकश्च - युवराजभट्टराई

आशुलिपिकः - राजीव:

सम्प्रति वार्ताः श्रूयन्ताम्‌

प्रवाचकः-युवराजभट्टराई


 राजनयिकेन साकं भारतीय तीर्थयात्रिणां मेलने पाकिस्तानद्वारा
विहितावरोधो भारतेन सतीव्रं विरोधितः।

 प्रधानमन्त्री श्रीनरेन्द्रमोदी स्वीडन-ब्रिटेन-देशयोः पञ्चदिवसीय-
यात्रायै श्वः प्रस्थास्यति।

० भाजपादलेन कठुआ दुष्कर्मारोपिणां निगडनविषये जम्मू कश्मीर-
कांग्रेसाध्यक्षस्य टिप्पणीमवलम्ब्य तस्य पदत्याग: याचितः।

 अपिच,

* अफगानिस्तान एकस्मिन्‌ सैन्यस्थात्रे दुरापन्न-आतंक्याक्रमणे
एकादश-अर्धसैनिकभटाः निहताः।

विदेशमन्त्रालयः -पाकिस्तानतीर्थयात्री

पाकिस्ताने तीर्थयात्रायै गतानां भारतीयानां भारतीय- राजनयिकैः
समं मेलनस्य पाकिस्तानद्वारा विहितावरोधस्य भारतेन भृशं विरोधो
विहितः। विदेश-मन्त्रालयेन निज-वक्तव्ये प्रतिपादितं यदेतादृशाचरणं
राजनयिक-व्यवहार-सन्धेः स्पष्टम् उल्लंघनमस्ति। धार्मिक-स्थलेषु
गमनागमन-साहमत्यमनुसृत्य प्रायः अष्ट-शताधिक-एकसहस्र-मिता: सिक्ख-
श्रद्धालवः पाकिस्तानं गताः सन्ति। सामान्य-व्यवहारदृशा तीर्थयात्रिणां
साहाय्यार्थ भारतीय उच्चायोगस्य दलं विनियोज्यते। मन्त्रालयेन प्रोक्तं
यत् भारतीय-उच्चायुक्तः गुरूद्वारा पंजा साहिब मध्ये आमन्त्रितः आसीत्
परं तत्र गमनसमये सहसा अकारणमेव सः प्रत्यावर्तितः।

प्रधानमन्त्री-विदेशयात्रा

प्रधानमन्त्री नरेन्द्रमोदी स्वीडन-ब्रिटेन-देशयोः पञ्च-दिवसीय यात्रार्थं
श्व: प्रस्थास्यति। तस्य यात्रायाः उद्देश्यं व्यापार-निवेशं समेत्य अन्य-
प्रमुख-क्षेत्रेषु मिथ: सहयोग-संवर्धनं वर्तते। यात्रायाः प्रथमे चरणे श्रीमोदी
श्व: स्टकहोम-नगरं सम्प्राप्स्यति। प्रधानमन्त्री मंगलवासरे प्रथम-भारत-
नार्डिक-शिखर-सम्मेलने भागं भजिष्यति। नार्डिक देशेषु स्वीडेन, नार्वे,
फिनलैण्ड, डेनमार्क आइसलैण्ड च समाविशन्ति। लन्दने श्रीमोदी बुध-गुरू-
वासरयोः समायोजयिष्यमाणे राष्ट्रमण्डलीय-देशाना राष्ट्राध्यक्षाणां
शासनाध्यक्षाणा च उपवेशने सहभागी भविष्यति। श्रीमोदी ब्रिटेन
प्रधानमन्त्रिणा टेरेजा मे इत्यनया समं बुधवासरे मिथो हितविषयान्
अवलम्ब्य मन्त्रणां करिष्यति।

भाजपा-कठुआ-जावड़ेकर:

भाजपा दलेन कठुआ दुष्कर्मारोपिणो निगडनं सन्दृभ्य जम्मू-कश्मीर-
कांग्रेसाध्यक्षेण जी.ए. मीरेण विहित-टिप्पणी-विषये कांग्रेसाध्यक्षस्य
राहुलगान्धिनो मौनसान्धारणे प्रश्नः उत्थापितः। दलेन पृष्टं यद्‌ भाजपातः
प्रश्नपृच्छा-पूर्वं राहुलेन कथं न मीर: पदाद्‌ अपसारितः। वरिष्ठो भाजपानेता
प्रकाश-जावड़ेकर: नव-दिल्‍लयां वार्ताहर-सम्मेलने कठुआ -दुष्कर्म-भर्त्सयन्‌
प्राह यद् विवादास्पद-उद्गार-कारणैः जम्मू-कश्मीर-प्रशासने भाजपायाः
मन्त्रद्वयेन पदत्यागः कृतोऽस्ति। जावडेकरेण पृष्टं यद् राहुल गांधिना
निर्भया-प्रकरणे, हरियाणायां च कांग्रेस-शासनावसरे दलित-महिलानाम्
उत्पीडनविषये कथं न दीपयात्रा प्रवर्तिता। सहैव भाजपादलेन जम्मूकश्मीर-
कांग्रेसाध्यक्षस्य पदत्यागोऽपि अभियाचितः।

जेटली-शपथाचरणम

वित्तमन्त्रिणा अरुण--जेटलिना अद्य राज्यसभा सदस्यत्वेन
शपथोऽभिस्वीकृतः। उपराष्ट्रपतिना, राज्यसभायाः सभापतिना च एम.
वेंकैया नायडुना संसद् भवने श्रीजेटलिने शपथवचनं कारितम्। ध्यानास्पदं
वर्तते यद् अरुणजेटली सद्यः एव उत्तरप्रदेशतः राज्यसभार्थं प्रचितः
आसीत्।

वैद्युतिक-धनाहरण-प्रणाली

राज्येषु वस्तुभार-परिवहनार्थं ई-वे-बिल इति वैद्युतिक- धनाहरण-
प्रणाली आन्ध्रप्रदेश-गुजरात-केरल-तेलंगाना-उत्तरप्रदेशेषु अद्य समारब्धा।
अनया प्रणाल्या राज्येषु व्यापारोद्योग-विवर्धनार्थ सौकर्यं सौविध्यं च
भविष्यति। युगपदेव सम्पूर्णेऽपि देशे ई-वे बिल-प्रणाली प्रवर्तनार्थं
साहाय्यमपि भविष्यति। वित्त मन्त्रालयेन प्रोक्तं यद् अप्रैल-प्रथमायां
प्रवर्तितायाः अस्याः प्रणाल्याः अन्तर्गतं साम्प्रतं यावत् त्रि-षष्ट्यधिकानि
ई-बिल-पत्राणि प्रख्यापितानि सन्ति।

अफगानिस्तान-आक्रमणम्

अफगानिस्ताने एकस्मिन् सैन्यस्थात्रे तालिबानातंकवादिभिः
विहिताक्रमणे अफगान-अर्ध-सैनिकबलस्य एकादश भटा: मृताः। उत्तरीय
सारी पुल-प्रान्तस्य अधिशासिनः प्रवक्ता जाबी अमानी न्यगदत् यद्‌
आक्रमणेऽस्मिन् भटद्वयमपि व्रणीभूतमस्ति। अनेनोक्तं यद् एकं स्थानीयं
समादेष्टारं समेत्य आतंकि-त्रयमपि व्यापादितमस्ति। चत्वारश्च व्रणिताः
जाताः।

वैशाखपर्व

अद्य पश्चिमबंगाल-असम-केरल-राज्याणां जनाः नववर्षम्‌
आमानयन्ति। बंगालीजनाः दिनमिदं पोयला  बैशाख रूपेण मानयन्ति।
असमे च दिवसोऽयं रोंगाली बिहू नाम्ना सोत्साहं परिपाल्यते। तत्रैव केरले
इदं पर्व विशु पर्व नाम्ना समायोज्यते। अवसरे5स्मिन्‌ जना: ज्येष्ठेभ्य:
वरिष्ठेभ्यश्च आशीर्वादं स्वीकुर्वन्ति। धार्मिकानुष्ठानानि च समाचरन्ति।
सहैव उत्साहेन मनोरञ्जनमपि विधीयते।

