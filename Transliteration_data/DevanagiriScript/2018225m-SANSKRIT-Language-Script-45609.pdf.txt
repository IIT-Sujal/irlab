
दिनाकः 25-02-2018

प्रातः 06:55

मुख्य-वार्तः
* प्रधानमन्त्री श्रीनरेन्द्र-मोदी अद्य पुनरेकवारम् आकाशवाण्याः मन की बात -
इति ख्याते कार्यक्रमे स्वीय-विचारान् प्रस्तौति।
० नगालैण्डे, मेघालये च भावि-विधानसभा-निर्वाचनानां कृते विभिन्नानां
राजनैतिक-वृन्दानां प्रचाराभियानानि अद्य सायं सम्पन्नतां यान्ति।
* भारतीय-चलचित्र-जगतः ख्याताऽभचिनेत्री श्रीदेवी गतरात्रौ सहसा हृदयावरोध-
कारणाद्‌ दिवंगता।
* भरतेन दक्षिणाफ्रीकां विरुध्य गतरात्रौ प्रवृत्तम्‌ अन्तिमं द्वन्द्वं विजित्य
प्रवर्तमाना क्रिकेट्-शृंखलापि एकं विरुध्य द्वाभ्यामंकाभ्यां स्वायत्तीकृता।

प्रधानमन्त्री-मन की बात
प्रधानमन्त्री श्रीनरेन्द्र-मोदी अद्य पुनरेकवारम् आकाशवाण्याः मन की बात -
इति ख्याते कार्यक्रमे स्वीय-विचारान् प्रस्तौति। कार्यक्रमोऽयम् अद्य पूर्वाहणे
एकादश-वादनात्प्रभृति आकाश-वाण्याः, दूरदर्शनस्य च समग्रेऽपि प्रवाहिका-संजाले
समुपलब्ध भविष्यति।
दिल्ल्युपराज्यपालः-राजनाथः 

दिल्ल्याः उप-राज्यपालः अनिल-बैजलः गत-दिवसे गृहमन्त्रिणं राजनाथ-सिंहं
साक्षात्कृत्य दिल्ल्यां शासनाधिरूढस्य आप-दलस्य, अधिकारि-तन्त्रस्य च मध्ये
अनुवर्तमानस्य उत्कट-वैमनस्यस्य विषये तं सविस्तरं व्यज्ञापयत्। अत्रेदं
ज्ञातव्यमस्ति यद् विगत-दिवसेषु राज्य-मुख्यमन्त्रिणः अरविन्द-केजरीवालस्य आवासे
समाकारिते कस्मिंश्चिद् मन्त्रणोप-वेशने मुख्य-सचिवे अंशु-प्रकाशे आप-दलस्य
विधायक-द्वयेन दुरापादिताद् आक्रमणात् अनन्तरम् आपदलेन सह अधिकारिवर्गस्य
कटु वैमनस्यं प्रवर्तते। यद्यपि उभौ अपि आक्रमण-कारिणौ विधायकौ संप्रति
न्यायिक- निग्रहणे प्रेषितौ स्तः।

प्रचारः-मतदानानि 


नागालैण्डे, मेघालये च भावि-विधानसभा-निर्वाचनानां कृते विभिन्नानां
राजनैतिक-वृन्दानां प्रचाराभियानानि अद्य सायं सम्पन्नतां यान्ति। तत्र उभयत्रापि
मतदानानि आगामिनि मंगलवासरे, मतगणना च आगामि-मासस्य तृतीये दिनांके
त्रिपुरा-निर्वाचन-सम्बद्धया मतगणनया सार्धं भवितारः। एषु त्रिष्वपि उत्तर-पूर्वीय-
प्रदेशेषु प्रत्येक विधानसभा षष्टि-सदस्यात्मिका विराजते।

श्रीदेवी

भारतीय-चलचित्र-जगतः ख्याता5भिनेत्री श्रीदेवी गतरात्रौ सहसा हृदयावरोध-
कारणाद् दिवंगता। सा चतुष्पञ्चाशद्-वर्षीया अवर्तत। पारिवारिक-स्रोतोभ्यः प्राप्त-
सूचनाऽनुसारि सा कस्मिंश्चित् कौटुम्बिके उत्सवे भागं ग्रहीतुं दुबई-नगरीं प्रयाता
आसीत्। श्रीदेव्या भारतीय-चलचित्र-जगते सोलवां सावन; हिम्मतवाला; मवाली;
तोहए। मिस्टर इण्डिया; चान्चनी; सवमा; चानबाज़, लम्हें; गुमराह, जुवाई; डंग्लिश
विग्लिश-सह्ृशानि नैकानि यशस्वीनि चलचित्राणि उपायनीकृतानि। अमिताभ-बच्चन-
समेतैः अनैकैः अभिनेतृभिः तदीयं निधनम्‌ अनुशोचितम्‌|

भारतेन दक्षिणाफ्रीकां विरुध्य गतरात्रौ कैपटाउन-क्रीडा-प्रांगणे प्रवृत्तम् अन्तिमं
विंशति-प्रतिविंशति-क्षेत्र-चक्रीयं द्वन्द्वं सप्तभिः धावनाङ्कैर्विजितम्। अनेन विजयेन
सहैव भारतीय-क्रिकेट्-वृन्देन प्रवर्तमाना स्पर्धा-त्रयात्मिका क्रिकेट्-शृंखलापि एकं
विरुध्य द्वाभ्यामंकाभ्यां स्वायत्तीकृता।
ततः पूर्व, गतरात्रौ स्पर्धायाः प्रारम्भे पणकं विजित्य आतिथेयैः प्रथमं
क्रीडनार्थम् आमन्त्रितेन भारतीय-दलेन आतिथेयानां समक्षं सप्तानां क्रीडकानां क्षत्या
द्वि-सप्तत्यधिक-शत-धावनांकानां सुविशालं विजय लक्ष्यं प्रस्तुतम्।
