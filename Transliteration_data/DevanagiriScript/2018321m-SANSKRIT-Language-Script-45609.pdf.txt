दिनाकः 21-03-2018
प्रातः 06:55
प्रवाचकोऽनुवादकश्च - निरञ्जन-कुमार-:निर्मलः-

आशुलिपिक: - सुनील-शर्मा

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - निरञ्जन-कुमार-:निर्मलः-

मुख्य-वार्ताः

* प्रधानमन्त्री नरेन्द्रमोदी समावेशि-सिद्धान्ताधारितां सर्वसम्मतां च बहुपक्षीयां
व्यापार-व्यवस्थां प्रवर्तितुं स्वीय-प्रतिबद्धतां पुन: उदीरितवान्।

* सूचनायाः अधिकारस्य अन्तर्गतं सूचनाम् अधिगन्तुं उच्चन्यायालयैः प्रवर्तितं
शुल्कम् सर्वोच्चन्यायालयेन प्रत्यावेदनं पञ्चाशत्-रूप्यकात्मिका उच्चतमसीमा
निर्धारिता अस्ति

 अपि च,

 कृषिमन्त्रालयेन कौशलविकास-मन्त्रालयेन च कृषिक्षेत्रे सहयोगिक्षेत्रे च
व्यापारक्षमतां संवर्धितुं सहसमतिपत्राणि हस्ताक्षरितानि।

प्रधानमत्री-विश्वव्यापारसघटनम्‌

प्रधानमन्त्री नरेन्द्रमोदी समावेशि-सिदधान्ताधारितां सर्वसम्मतां च बहुपक्षीयां
व्यापार-व्यवस्थां प्रवर्तितुं स्वीय-प्रतिबद्‌धतां पुनः उदीरितवान्‌। श्रीमोदी गतदिने
नवदिल्ल्यां विश्वव्यापारसंघटनस्य मन्त्रिस्तरीयम्‌ अनौपचारिक सम्मेलनं
सम्बोधयति स्म। प्रधानमन्त्रिणा प्रोक्तं यत्‌ बहुपक्षीय-व्यापाव्यवस्थायाः समाहवानस्य सम्मुखीकरणं महत्वपूर्णमस्ति।

विश्वव्यापारसंघटनम्‌-प्रभु:

वाणिज्योद्योगमन्त्री सुरेश-प्रभुः न्यगदत् यत्‌ प्रवर्तमान-व्यापार-सन्दर्भे
विश्व-व्यापार-संघटनं भूयोऽपि महत्वपूर्ण सञ्जातमस्ति यत्र हि कैश्चित्-देशैः
एकपक्षीय-कार्याचरणार्थं प्रयासो विधीयते अथ च इदं प्रत्येकमपि देशाय हानिकरं
सेत्स्यति। गतदिने नवदिल्ल्यां सञ्चार-माध्यमानि सम्बोधयन् श्री प्रभुः व्याहरत्
यत् प्रत्येकमपि देशे स्वीय-विचारान् प्रस्तोतुं स्वतंत्र-निष्पक्ष-रीत्या च परिचर्चा
जायते।

कृषि-कौशलम्‌

कृषिमन्त्रालयेन कौशलविकास-मन्त्रालयेन च कृषिक्षेत्रे सहयोगिक्षेत्रे च
व्यापारक्षमतां संवर्धितुं सहसमतिपत्राणि हस्ताक्षरितानि। अनेन स्व-वृत्तिता-क्षेत्रेषु
ग्रामीण-यूनां महिलानां कुशलजनानां कृते च प्रोत्साहनम् अवाप्स्यते। गतदिने
कृषिमन्त्रिणः राधामोहन-सिंहस्य कौशलविकास-मन्त्रिण: धंर्मेन्द्र-प्रधानस्य च
उपस्थितौ एतानि सन्धिपत्राणि हस्ताक्षरितानि।

सर्वोच्चन्यायालयः सूचनाधिकारः

सूचनायाः अधिकारस्य अन्तर्गतं सूचनाम्‌ अधिगन्तुं उच्चन्यायालयैः प्रवर्तितं
शुल्कम्‌ सर्वोच्चन्यायालयेन प्रत्यावेदनं पञ्चाशत्‌-रूप्यकात्मिका उच्चतमसीमा
निर्धारितेस्ति। सूचनाधिकार-कार्यकर्तृणां कृते अयं प्रसन्नतायाः विषयौस्ति।
न्यायमूर्तिनाम्‌ ए के गोयल-आर एफ नरीमन- यू यू ललित इत्येतेषां खण्डपीठेन
सूचनायाः: कारणं प्रकटीकर्तुं आवेदकान् नैव विवशीकर्तुं उच्चन्यायालयाः निर्दिष्टाः।

उत्तरप्रदेश: निर्वाचनम्‌

उत्तरप्रदेशे राज्यसभायाः दशासनानां कृते निर्वाचनार्थ विधायकानां व्यापार-
सम्बद्धाः विपक्षस्य अक्षेपाः भाजपा- दलेन निराकृताः। विपक्षेण अधिक्षिप्तं यत्
भाजपादल-पक्षतः नव-प्रत्याशिनः निर्वाचने स्पर्धिताः यत् हि विजय-क्षमतायाः
समधिकमस्ति।



केन्द्रीयो मानवसंसाधन-मन्त्री प्रकाश-जावडेकरः उद्घोषयत् यत
विश्वविद्यालयानुदानायोगेन द्वाषष्टि-संख्याकेम्यः उच्चशिक्षण-संस्थानेभ्यः
स्वायत्ता प्रदास्यते। गतदिने नवदिल्ल्यां सञ्चारमाध्यमैः सह सम्भाषणक्रमे तेन
एतत्‌ उदीरितम्‌।

संयुक्तराष्ट्रम्- इराकं-भारतीयः

इराके आई एस आई एस द्वारा उपह्रत ऊनचत्वारिंशत्-भारतीयानां
मृत्युममिलक्ष्य संयुक्तराष्ट्र-संघेन संवेदना प्रकटिताऽस्ति अनेन कुख्याकातंकवादि-
संघटनेन विहिताया: नृशंस-घटनाया: अपरम् उदाहरणमिदमस्ति।
 
                                                          । इति वार्ताः ।।
