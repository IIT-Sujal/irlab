संस्कृतवार्ताः
दिनांक:- 12.12.2017
सायम्‌ - 06:10

मुख्यवार्ता:

 गुजरातविधासभायाः निर्वाचनेषु अन्तिमचरणार्थं अद्य प्रचाराभियान समाप्तम्‌,
मतदानं गुरुवासरे भविष्यति।

 जम्मू-कश्मीरे हिमपात-जनित-भूस्खलनेन पञ्च सैनिकाः विलुप्ता: सन्ति।

अफगानिस्तान-सर्वकारेण इस्लामिक-स्टेट-आतङ्कि-गुल्मस्य आक्रमणं
विफलीकर्तुं योजनैका प्रस्तुताऽस्ति।

गुजरात-प्रचारः

गुजराते विधानसभा निर्वाचनस्य अन्तिचरणस्य कृते प्रचाराभियानमद्य
समाप्तिमगात्‌। अद्य प्रधानमन्त्री नरेन्द्रमोदी सामुद्रिकविमानेन अहमदाबादस्य
साबरमतीनदयाः धरोईजलाशय सम्प्राप्तवान्‌। तत्र हि प्रधानमन्त्रिणा अम्बाजीदेवालये
पूजा-अर्चना कृता। स्वीये ट्वीट्‌-सन्देशे श्रीमोदिना सूचितमस्ति यत्‌ प्रशासनं
जलमार्गविकासाय प्रयत्नरतं विद्यते येन तत्र-तत्र पर्यटन-स्थलाना विकासो भवेत्‌।
अपरत्र नवनिवर्वाचित-काग्रेसाध्यक्षेण राहुलगान्धिना प्रधानमन्त्री नरेन्द्रमोदी तत्रत्यो
मुख्यमन्त्री च समारोपितौ यत् तौ गतद्वाविशतिवर्षेषु गुजराते एकपक्षीयं
विकासार्थमेव कार्यम् अकुरूताम्। अहमदाबादे वार्ताहरैः सम्भाषमाणेन अमुना प्रोक्तं
यत् सर्वेभ्यो जनेभ्यः अधिकारो न प्रदत्तः। मतदानं गुरूवासरे भविता। तत्र हि
निर्वाचनायोगेन राजनीतिकदलानि, प्रत्याशिनः सस्थानानि च निर्दिष्टानि यत्‌ तानि
श्व: परश्वश्च मतदानमालक्ष्य विज्ञापनानि मा प्रसारयेयुः।

जम्मूकश्मीरः हिमपातः

जम्मूकश्मीरस्य श्रीनगरे अद्य हिमपातोऽभूत्‌। गतरात्रौ वर्षाः राज्ये
शुष्कवातावरणम्‌ असमापयन्‌। ऋतुविज्ञानविभागेन आगामि चतुर्विंशति-होरासु
महत्हिमपात: अनुमित:। श्रीनगरं प्रति राष्ट्रिय-राजमार्गः मुगलमार्गः चावरुद्धौ।
हिमपात-जनित-भूस्खलनेन तत्रत्यो सैन्यस्थात्रेभ्यः पञ्चसैनिकाः विलुप्ताः इति
सूच्यन्ते। रक्षास्रोतांसि सूचयन्ति यत् साहाय्योद्धारकार्याणि सजवं प्रचाल्यन्ते।

श्रीलंका धीवरा:

श्रीलंकायाः नौसेनया त्रयोविंशतिः भारतीय-धीवराः तेषां पञ्च नौकाश्च धृताः।
एते धीवराः श्रीलंकायाः जलक्षेत्रे प्रविष्टाः आसन्‌।

अफगानिस्तानम्‌

अफगानिस्तानस्य-सैन्यबलानि इस्लामिक-स्टेट-इति आतड़कि गुल्मस्य
उत्तरीयक्षेत्रेषु प्रवेशम् आक्रमणञ्च प्रतिकर्तु अभिनव-योजना निर्मिता अस्ति।
रक्षामन्त्रालयेन विज्ञापितं यत् तानि जेहादी-तत्त्वानि राष्ट्रियताम् अविगणयन्
यमसदनं प्रेषयिष्यन्ते।

संयुक्तराष्ट्रं भारतीयार्थव्यवस्था

संयुक्तराष्ट्रेण भारतीयार्थव्यवस्थायाः विकासमितिः ऐषमः प्रायः पादोनसप्त-
प्रतिशतात् आगामिर्वर्षे सपादसप्तं, तत्परेवर्षे च सप्तदशमलवचत्वारि-प्रतिशतं
भविष्यति इति अनुमिता। आगामि-वर्षार्थं विश्व-आर्थिक-स्थिति-सम्भावना-विवरणं
भारतस्य सुष्ठु-विकासः भविष्यति इति निगदितम्।

नेपाल:

नेपाले वामपंथि-दलै: संसद-प्रान्तीय-विधानसभा-निर्वाचनेषु पूर्णबहुमतम्‌
अधिगतम्। तैः प्रतिनिधसभायां सप्त-विधानसभासु च षट्-षष्ठीप्रतिशतम्
आसनानि विजितानि।

रशिया-टर्की

रूस-राष्ट्रपति: ब्लादिमिर-पुतिन: तुर्कि-राष्ट्रपतिं टयीप-एडॉगनम्‌ संमिल्य
सीरियायां शान्ति-व्यवस्थाया: स्थापना-विषये चर्चितवान। सोमवासरे तुकीदेशस्य
राजधान्यां एतन्-मेलनं संजातम्। नेतृद्वयोः संयुक्त-वार्ताहर-सम्मेलने श्रीपुतिनवर्येण
प्रोक्तं यत् सः तुर्कीदेशेन सह मिलित्वा संयुक्तराष्ट्रस्य तत्वावधाने सीरिया-देशे
निर्वाचनस्यायोजनं नवीन-सर्वकारस्य संघटनार्थम् च सहयोगं करिष्यति।

ऑस्ट्रेलिया

ऑस्ट्रेलियादेशे यूरोपीय-महद्वाति-नालिका-केन्द्रे अद्य विस्फोट: सञ्जातः।
घटनया जनः मृतः: अष्टादशश्च व्रणिताः। विस्फोटस्य कारणं न ज्ञातम्।


                                                                                                ।। इति वार्ताः ।।
