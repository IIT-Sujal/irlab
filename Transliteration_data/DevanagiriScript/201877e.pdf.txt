

दिनांकः 07-07-2018
सायम्‌ 06:10

अनुवादिका - लता
आशुलिपिक: - राजीव:

इयम्‌ आकाशवाणी
सम्प्रति वार्ताः श्रूयन्ताम्
प्रवाचिका - लता

मुख्यवार्ताः

 

प्रधानमन्त्रिणा नरेन्द्रमोदिना प्रोक्तं यत् केन्द्रं देशोन्नतये स्वीयोद्देश्यं सबका
साथ, सबका विकासं प्रति कार्यमाचरति।

राष्ट्रपतिना रामनाथकोविन्देन युवान: समाजस्य प्रगतये कार्य कर्तु प्रोत्साहिताः।

राष्ट्रपतिना  अक्षिसम्बद्धदुःस्समस्यानां निराकरणाय आधुनिकी-
चिकित्सापद्धति: सर्वेषां कृते आवश्यकी वर्तते इति प्रतिपादिता।

नेपाले अवरूद्ध-मानसरोवर-तीर्थयात्रिणां परित्राण-कार्यमद्य साफल्येन
समाप्तम्‌।
 
प्रधानमन्त्री


प्रधानमन्त्रिणा नरेन्द्रमोदिना प्रोक्तं यत्‌ केन्द्र देशोन्नतये स्वीयोदेश्यं सबका साथ,
सबका विकासं प्रति कार्यमाचरति। प्रधानमन्त्री नरेन्द्रमोदी जयपुरे केन्द्रराज्ययोः
महत्वाकांक्षियोजनानां लाभार्थिजनान्‌ सम्बोधयतिस्म। कार्यक्रमेऽस्मिन्‌ नैके
लाभार्थिनः समुपस्थिताः आसन्। समारोहे राज्यपाल-कल्याण-सिंह-मुख्यमन्त्री
वसुन्धराजे -कर्नलराज्यवर्धन-सिंह-राठौडं समेत्य नैके केन्द्रीयमन्त्रिणः अपि
भागमभजन्। प्रधानमन्त्रिणा तत्र एतेषां महात्वाकांक्षियोजनानां लाभार्थिजनानाम्
मन्तव्याधारित-दृश्यश्रव्यप्रस्तुतिरपि समालोकिता। सहैव प्रधानमन्त्रिणा एकविंशति-
कोटि रुप्यकतोऽप्यधिकराशिनिर्मित त्रयोदश परियोजनानां शिलान्यासोऽपि विहितः।


राष्ट्रपति: गोवा


राष्ट्रपतिना रामनाथकोविन्देन छात्राः शिक्षाप्राप्त्यनन्तरं समाजोन्नतये
कार्याचरणार्थ प्रोक्ताः। असौ गोवा-विश्वविद्यलयस्य त्रिंशत्तमं वार्षिकदीक्षान्तसमारोहं
सम्बोधयति स्म। तेन प्रोक्तम्‌ यत्‌ उच्चशिक्षायाः विशिष्टाधिकारः सारल्येन सर्वेभ्यो
प्रापयितु प्रशासनं कृतसंकल्पं विद्यते।। अत्रान्तरे श्रीकोविन्देन छात्राः तासां विशिष्ट-
उपलब्ध्यर्थमपि प्रशंसिताः।

नेपालतीर्थयात्रिण:

 
नेपाले सिमिकोट-हिल्सास्थलयोः अवरूढमानसरोवरयात्रिणां परित्राणकार्यमद्य
साफल्येन समाप्तम्‌।

जावड़ेकर:

प्रशासनेन एन्‌ टी ए राष्ट्रिय-प्रवेश-परीक्षा-संस्थानं देशस्य उच्चस्तरीय-
प्रवेशपरीक्षाणां यूजीसीनेट्‌ नीट्‌ इत्यादिनाम्‌ आयोजनस्योत्तरदायित्वं समर्पितम्म्‌।
एतत्प्राकृ सीबीएसई केन्द्रीय-माध्यमिक-शिक्षामण्डलम्‌ परीक्षाः आयोजयति स्म।
नवदिल्यामद्य वार्तीहरान्‌ सम्बोधयन्‌ केन्द्रीय-मानव-संसाधन-विकास-मन्त्री
प्रकाशजावड़करः अब्रवीत्‌ यत्‌ एतेन प्रवेशपरीक्षाणां विश्वसनीयता संवर्धिष्यते।

 
राममाधवः

भारतीय-जनता-पार्टीतिदलस्य महासचिवेन राममाधवेनाद्य पीडीपी
दलविरोधिभिः सम्मिल्य जम्मूकश्मीरे प्रशासनसंघटनस्य सूचना निराकृता।
एकस्मिन्‌ ट्वीट्सन्देशे माधवेन विज्ञापितं यत् केन्द्रप्रशासनं राज्ये
शान्तिसन्धारणार्थं, सुव्यवस्थासुनिश्चेतुं समुचितविकासार्थञ्च राज्यपालशासनमेव
समर्थयति। वक्तव्यमिदं तेन तदा प्रकाशितं यदा राज्यस्य पूर्व-मुख्यमन्त्रिणा

 

 

 
उमरअब्दुल्ला प्रोक्तं यत्‌ पीडीपीविरोधिनः केन्द्रप्रशासनेन सम्मिल्य
प्रशासनसंघटनायोजनार्थं विचारयन्ति।

संयुक्तराष्टम्‌

 

संयुक्तराष्ट्रेण भारतीयवैजानिकान्‌ समेत्य अन्यदेशानाम् वैज्ञानिकानाम्
अनुसन्धातृणां च कृते अभिनवविदेशगमनानुमतिपत्रं प्रारब्धमस्ति। निर्णयोऽयं देशस्य
अनुसन्धानक्षेत्रस्य समुन्नत्यर्थ विहितम्। निर्णयं समुद्घेषयन् तत्रत्येन नेत्रा प्रोक्तं
यत् एतेन अन्तर्राष्ट्रिय-अनुसन्धान-कर्तृणां नूतनान्वेषणपुरस्सरं देशस्य समुन्नतिः
भविष्यति।

भुवनेश्वरः

केन्द्रीयमन्त्रिणा धमेन्द्रप्रधानेनाद्य भुवनेश्वरे नूतनरेलस्थानकं समुद्घाटितम्।
अत्रान्तरे तेन अग्रिमवित्तसत्रे ओडिशाराज्याय अतिरिक्त- पञ्चाशत्कोटि-रुप्यकाणि
प्रदातुमपि उद्घोषितम्। येन स्थानकनिर्माणाय पर्याप्तभूभागं प्राप्नुयात्।
स्थानकनिर्माणेन राज्ये विकासः संवर्धिष्यते।

जापानदेश:

 

दक्षिणपश्चिमजापाने प्रबलवृष्ट्या भूस्खलनेन च षट्चत्वारिंशत्जना: मृता:।
भूयोऽपि पञ्चाशत् विलुप्ताः सूच्यन्ते। ऋतुविज्ञानविभागेन तत्र सञ्चेतना
प्रसारितास्ति। वृष्ट्याधिक्येन नदीनां जलस्तरम् आपत्विहनादुपरि सञ्जातम्।

 
पीयूषगोयलः

 

रेल-कृष्णांगारमन्त्री पीयूषगोयलः नवदिल्यां भूटानस्य प्रधानमन्त्रिणं त्शेरिग-
तोबगेवर्यम्‌ अमिलत्‌। उपवेशनावधौ नेत्राभ्यां देशयोः आर्थिक-वाणिज्य-सम्बन्धाः
समेधितुं मार्गमानचित्रमालक्ष्य विचारविमर्शः समाचरितः। त्रिदिवसीययात्रावधौ
भूटानप्रधानममन्त्रिणा स्वीय-समकक्ष॑ नरेन्द्रमोदिनमपि अमिलत्‌। एतदनन्तरमसौ
अद्य स्वदेशं प्रति प्रस्थितः।

                                              ।इति वार्ताः।
