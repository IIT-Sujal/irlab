
दिनांकः 01-05-2018
प्रातः 06:55

मुख्य-वार्ताः
० प्रधानमन्त्री नरेन्द्रमोदी अद्य कर्नाटके नैकाः जनसभाः सम्बोधयिष्यति।
० जम्मूकश्मीरस्य बारामूलाजनपदे गतसायम् अनभिज्ञातैः भुशुण्डीधारिभिः त्रयः नागरिकाः व्यापादिताः।
० स्वच्छ भारत-ग्रीष्मकालिक-प्रशिक्षण-कार्यक्रम: अद्य समारभते।

० गतरात्रौ पूणे-नगरे समायोजितायाम् आईपीएल क्रिकेट्-स्पर्धायां चेन्नई-सुपर-किंग्स-दलेन डेल्ही-डेयर-डेविल्स-

वृन्द  त्रयोदश-धावनांकै: पराजितम्।

प्रधानमन्त्री-कर्नाटकम्‌

प्रधानमन्त्री नरेन्द्रमोदी अद्य कर्नाटके नैकाः जनसभाः सम्बोधयिष्यति। प्रधानमन्त्री अद्य प्रातः चामराज-नगरं
सम्प्राप्नोति। तत्र जनसभां सम्बोध्य असौ उडुपीनगरं प्रति प्रस्थास्यति। सायं प्रधानमन्त्री बेलगावी-जनपदस्य चिकोडी-स्थले
तृतीयां जनसभां सम्बोधयिष्यति। भाजपाध्यक्ष: अमितशाहो5पि कर्नाटके नैका: जनसभा: सम्बोधयिष्यति।
जम्मू-कश्मीरे मृताः

जम्मूकश्मीरस्य बारामूलाजनपदे गतसायम् अनभिज्ञातैः भुशुण्डीधारिभिः त्रयः नागरिकाः व्यापादिताः। एको
वरिष्ठारक्ष्यधिकारी आकाशवाणीम् असूचयत् यत् बारामूला-जनपदस्य प्राचीन-नगरे केबालमार्केट  स्थले
आतंकवादिभिः गोलिका-प्रहाराः कृताः। त्रयः मृतकाः आसिफा-अहमद-शेख-हसीब-अहमद खान-मोहम्मद असगर शेख-

रूपेण अभिज्ञाताः सन्ति। केनाऽपि आतंकवादिसंघटनेन अस्याः घटनायाः उत्तरदायित्वम् नैव अंगीकृतमस्ति।

जम्मू‌कश्मीर-विभाग:

जम्मू-कश्मीरे मुख्यमन्त्रिणा महबूबा-मुफ्ती-वर्यया गतदिने नूतन-मन्त्रिभ्यः विभागानाम् आबण्टनं विहितम्।

गतसायं जम्मूनगर्यां एकस्यां शासकीय विज्ञप्त्यां व्याहृतं यत् उपमुख्यमन्त्रिणे कवीन्द्र-गुप्ताय वाणिज्योद्योग-
परिवहन-विभागानां कार्यभारः प्रदत्तः। मोहम्मद-खलीलबन्दाय कृष्योत्पाद-विभागः समर्पितः। सतपाल शर्मा आवास-नगर
विकास विभागस्य दायित्वं निभालयिष्यति। मोहम्मद अशरफ-मीराय खाद्य-नागरिकापूर्ति-उपभोक्ता-विभागस्य दायित्वं
समर्पितम्। सुनील-कुमार-शर्मा ऊर्जाविकास विभागस्य अथ च राजीव-जसरोटिया च वन पर्यावरण विभागस्य कार्यभारं
निभालयिष्यतः देवेन्दर-के-मनयालाय स्वास्थ्य चिकित्सा विभागः समर्पितः।
ममता-दिल्ली यात्रा

पश्चिमबंगालस्य मुख्यमन्त्री ममता-बनर्जी महात्मगान्धिनः सार्धशततमीं जयन्तीम् समायोजयितुं संघतितायाः
राष्ट्रिय-समित्याः उपवेशने समुपस्थातुम् अद्य नवदिल्लीं सम्प्राप्तनोति। अस्योपवेशनस्य आध्यक्ष्यं श्वः प्रधानमन्त्री
नरेन्द्रमोदी विधास्यति। सर्वेषां राज्यानां मुख्यमंत्रिणः प्रतिनिधयश्च उपवेशनेऽस्मिन् समामन्त्रिताः सन्ति।
लतीफः दिवंगत

वायुसेनायाः प्राक्तनः सेनाध्यक्षः एयरचीफमार्शल-[देरीस-हसन-लतीफ गतदिने हैदराबादे एकस्मिन् वैयक्तिक-
चिकित्सालये दिवंगतः। असौ चतुः नवति-वर्षदेशीयोऽवर्तत। लतीफस्य निधनमभिलक्ष्य प्रतिरक्षामन्त्रिणा निर्मला-
सीतारमणेन दुःखं प्रकटितम्।
स्वच्छ प्रशिक्षणम्‌

स्वच्छ भारत-ग्रीष्मकालिक-प्रशिक्षण-कार्यक्रमः अद्य समारभते। अखिलेऽपि देशे लक्षशः युवजनानां संयोजनं
कार्यक्रमोअऽयं संलक्षयति।
उमाभारती-गोवर्धनयोजना

केन्द्रीय-पेयजल-स्वच्छता-मन्त्रिणा उमाभारती-वर्यया गतदिने हरियाणायाः करनाल-जनपदात्‌ गोवर्धन-योजना

आरब्धा। करनाल-स्थिते राष्ट्रिय-दुग्ध-अनुसन्धान-संस्थाने अत्रावसरे तया जैवकृषि-संसाधनस्य आवश्यकता प्रतिपादिता।

अमेरिकीय राष्ट्रपतिना मरामृष्टं यत्‌ दक्षिण-कोरिया-नेत्रा किम-जोग-ऊनेन सह तस्य मेलनम्‌ उभयोः कोरिया

देशयोः सीम्नि भविष्यति। अस्मिन्नेव स्थले उत्तर-दक्षिण कोरिया-देशयोः  नेतृद्वय  मध्ये मेलनं जातम्।
आई.पी.एल.

गतरात्रौ पुणे-नगरे समायोजितायाम्‌ आईपीएल क्रिकेट्‌-स्पर्धायां चेन्नई-सुपर-किंगस-दलेन डल्ही-डयर-डविल्स-
वृन्द त्रयोदश-धावनांकैः पराजितम्। अद्य रात्रौ अष्ट वादने बेगलुरु-नगरे चेन्नास्वामी-क्रीडांगणे रोयल चैलेन्ज्सं-बेगलुरु-दलं
मुम्बई-इण्डियन्स-वृन्द सम्मुखी करिष्यति।