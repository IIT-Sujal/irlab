दिनांक: 26-02-2018
प्रात: 06:55
प्रवाचकोऽनुवादकश्च - परमानन्द-झाः
आशुलिपिकः - मनोज-गुप्ता

इयम् आकाशवाणी
सम्प्रति वार्ताः श्रूयन्ताम्‌
प्रवाचकः - परमानन्द-झाः
मुख्य-वार्ता:

० प्रधानमन्त्री श्रीनेनद्र-मोदी न्यगादीत्‌ यत्तदीयं प्रशासनं जाति-सम्प्रदाययोः राजनीति-तः, भ्रष्टाचरणेभ्यश्व विमुक्ते भारत॑ निर्मातुं
बद्ध-परिकरं विद्यते।

७ प्रवर्तन-निदेशालयः पञ्जाब-नैशनल-बैंक-प्रवञ्चना-प्रकरणे हीरक-व्यापारिणोः नीरवमोदि-मेहुलचोकसिनोः व्यापार-सम्पत्ति-
जातानि ज्ञातुं द्वादशाधिकान् देशान् प्रति शीघ्रमेव न्यायिकीम् अध्यर्थनां प्रेषयिष्यति।

० अपि च



७ भारतीय-चलचित्र-जगतः ख्याताऽभिनेत्र्याः श्रीदेव्याः पार्थिव-शरीरम् अद्य दुबई-तो भारतं समानीयते।

प्रधानमन्त्री

प्रधानमन्त्री श्रीनरेद्र-मोदी न्यगादीत्‌ यत्तदीयं प्रशासनं जाति-सम्प्रदाययोः राजनीति-तः, भ्रष्टाचरणेभ्यश्च विमुक्तं भारतं निर्मातुं
बद्ध-परिकरं विद्यते। गतसायं गुजराते सूरत-नगर्यां नव-भारताय दीर्घ-धावनं ध्वजं प्रदर्श्य प्रोद्धाटयता श्रीमोदिना समुदीरितं यत् केन्द्रं
देशस्य प्रत्येकं नागरिकं समर्थ, शक्तियुतं च विधातुम् अभिवाञ्छति।

पीएनबीप्रवञ्चना-प्रवर्तननिदर्शोलयः

प्रवर्तन-निदेशालयः पञ्जाब-नैशनल-बैंक-प्रवञ्चना-प्रकरणे हीरक-व्यापारिणोः नीरवमोदि-मेहुलचोकसिनोः व्यापार-सम्पत्ति-
जातानि ज्ञातुं द्वादशाधिकान् देशान् प्रति शीघ्रमेव न्यायिकीम् अध्यर्थनां प्रेषयिष्यति । एतयोर्व्यापारिणोः उपरि पञ्जाब-नैशनल-बैंकेन
प्रदत्तानां चतुश्शतोत्तर-एकादश-सहस्राधिक-रूप्यकाणाम् ऋण-प्रवञ्चनायाः आरोपो विद्यते।

 
जम्मू-कश्मीर:  नियन्त्रण-रेखां

जम्मू-कश्मीरस्य राजौरी-जनपदे नियन्त्रण-रेखां निकषा गतदिने पाकिस्तान-सैन्यैः पुनः प्रबलं गोलिकायुध-वर्षणं प्रारब्धम्|
प्रतिरक्षा-सूत्रैः संसूचितं यत् तदनु भारतीय-सैन्य-बलैरपि प्रभाव-शालि-तया तत्प्रत्युत्तंर प्रदत्तम्‌। उभयाभ्यां पक्षाभ्यां न खलु कस्याश्चित्
जनधन-क्षतेः सूचना अधिगताऽस्ति।

विधानसभा-निर्वाचनानि

मेघालय-नगालैण्डयोः विधानसभा-निर्वाचनार्थं श्रोभावि मतदानं मुक्त-युक्त-परिवेशे निष्पादयितुं तत्र व्यापकाः प्रबन्धाः
परिकल्यिताः सन्ति। उभयत्रापि प्रदेशयोः राजनीतिक-वृन्दानां नैर्वाचनिक-प्रचार-क्रमः गतसायं पर्यवसन्नः। त्रिपुरा-विधानसभा-
निर्वाचनार्थं मतगणनया सहैव अनयोरपि राज्य-विधानसभयोः कृते मतगणनाः आगामि-मासस्य तृतीय-दिनांके युगपदेव सम्पादयिष्यन्ते।



भारतीय-चलचित्र-जगतः ख्याताऽभिनेत्र्याः श्रीदेव्याः पार्थिव-शरीरम् अद्य दुबई-तो भारतं समानीयते। तत्रत्याः भारतीय-
दूतावासाऽधिकारिणो विज्ञापितवन्तः यतते दिवंगताऽभिनेत्रयाः पार्थिव-शरीरं यथाशीघ्रं प्रस्थापयितुं स्थानीयारिक्षिभिः सार्थ धृत-सम्पर्काः
सन्ति। तत्रः पूर्व गतदिवसे दुबय्यारक्षिभिः मृत्यु-प्रमाण-पत्र-प्रदानात्‌ प्राक्‌ अभिनेत्र्याः पार्थिव-शरीरस्य शवव्यवच्छेद-
विधिचिकित्सापरीक्षण-प्रभृतयः ओपचारिकताः परिपूरिताः। अत्रेदं ध्यातव्यमस्ति यत्तत्र ख्याताऽभिनेत्री श्रीदेवी गत-शनिवासरीय-रात्रौ
दुबई-नगरे हृदयाघात-कारणाद्‌ दिवंगतासीत्‌।

                                           || इति वार्ताः ।।
