संस्कृतवार्ताः

दिनांकः 06-05-2018
प्रात: 06:55

प्रवाचकोऽनुवादकश्च - परमानन्द-झाः

आशुपिलिक: - ओम्प्रकाश-ठाकुर:

इयम्‌ आकाशवाणी
सम्प्रति वार्ताः श्रूयन्ताम्
प्रवाचकः - परमानन्द-झाः

मख्य-वार्ताः
०

* प्रधानमन्त्री श्रीनरेन्द्र-मोदी कांग्रेस-दलम् आक्षिपत् यत्तेन निर्वाचनेषु
विजय-लाभ-लोभात्‌ विगतेभ्यः सप्तति-वर्षभ्यो दीन-जनानाम्‌ अक्षिषु
धूलिः प्रक्षिप्ता, कृषकाश्च प्रवन्चिताः।

* राष्ट्रपतिः श्रीरामनाथ-कोविन्दः अवदत्‌ यत्‌ शिक्षायाः मुख्यमुद्देश्यं
समाजस्याभ्युन्नतये शिक्षितानां समाजाय प्रत्यर्पणं विद्यते।

० अपि च,
° विंशति-प्रतिविंशति-क्षेप-चक्राणाम्‌ आईपीएल्‌-क्रिकेट्‌-स्पर्धा-मालिकायां
गतरात्रौ हैदराबाद समायोजिते रोमहर्षिणि द्वन्द्वे सनराइजर्स-हैदराबाद-
वृन्देन देलही-डयरडेविल्स-दलं सप्तभिः क्रीडकैः पराजितम्।

प्रधानमन्त्री-आक्षेपः

प्रधानमन्त्री श्रीनरेन्द्र-मोदी कांग्रेस-दलम् आक्षिपत् यत्तेन निर्वाचनेषु विजय-लाभ-लोभात् विगतेभ्यः
सप्तति-वर्षेभ्यो दीन-जनानाम् अक्षिषु धूलिः प्रक्षिप्ता, कृषकाश्च प्रवञ्चिताः। विधानसभा निर्वाचनोन्मुखस्य
कर्णाटकस्य तुमाकुरु-क्षेत्रे ह्यो जनसभामेकां सम्बोधयन् श्रीमोदी न्यगादीत् यत् सम्प्रति भाजपा-दलं तानि

प्राक्तनानि कॉग्रेस-दलीय-पापानि प्रमाष्टुं प्रचेष्टते।

राष्ट्रपति :-यात्रा
राष्ट्रपतिः श्रीरामनाथ-कोविन्दः अवदत् यत् शिक्षायाः मुख्यमुद्देश्यं समाजस्याभ्युन्नतये शिक्षितानां
समाजाय प्रत्यर्पणं विद्यते। सः गतदिवसे मद्रास-विश्वविद्यालयस्य प्रतिष्ठानायाः षष्ट्यधिक-शत-तम-वर्ष-

पूर्त्यवसरे समुपकल्पिते भव्य-समारोहे छात्रान् सम्बोधयति स्म।

प्रधानः-एल्पीजी

शिलातैलोत्पाद-प्राकृतिकवाति-विभागीयः केन्द्रीय-मन्त्री धर्मेन्द्र-प्रधानः प्रावोचत्‌ यत्‌ प्रशासनेन
ओडिशा-राज्ये एतद्‌-वर्षन्तं यावत्‌ अशीति-लक्ष-परिवारेभ्यः एलपीजी-महानसेन्धन-वातेः उप-लम्भनाय
लक्ष्यं निर्धारितमस्ति। मन्त्री व्यज्ञापयत् यत् तत्र प्रदेशे साम्प्रतं यावत् प्रतिशतं सार्धाष्ट-पञ्चाशल्लक्षं परिवाराः

अनेन सैविध्येन समायुताः संवृत्ताः सन्ति।

खट्टरः-क्रणकुसीदक्षमापनम्

हरियाणायाः मुख्यमन्त्री मनोहर-लाल-खट्टरः उद्घोषयत् यद् राज्यस्य महिला-स्वयंसहायि-समूहैः
गृहीतानाम् बैंकीय-क्रणानां कुसीद-मूल्यं तदीय-प्रशासनेन प्रत्यर्पयिष्यते। यद्यपि तेनैतत् स्पष्टीकृतं यदेतत्
सैविध्यं तावत्पर्यन्तमेव प्रशासन-पक्षतः उपलम्भयिष्यते, यावत्यपर्यन्तं तेषां वार्षिक आयः लक्ष-
रूप्यकात्मको न जातः।

आईपीएल
विंशति-प्रतिविंशति-क्षेप-चक्राणाम्‌ आईपीएल्‌-क्रिकेट्‌-स्पर्धा-मालिकायां गतरात्रौ हैदराबादे

समायोजिते रोमहर्षिणि द्वन्द्वे सनराइजर्स-हैदराबाद-वृन्देन देलही-डेयरडेविल्स-दलं सप्तभिः क्रीडकैः
पराजितम्। ततः पूर्वम् आदौ देलही-वृन्देन चतुःषष्ट्यधिकाः शतं धावनांकाः विजय-लक्षत्वेन प्रस्तुताः, ते च

हैदराबाद-वृन्देन अवशिष्टे एव एकस्मिन् कन्दुके अन्ततः समर्जिताः।

