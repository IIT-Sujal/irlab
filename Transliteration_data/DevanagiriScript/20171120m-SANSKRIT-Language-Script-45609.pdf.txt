दिनांकः 20-11-2017
प्रातः 06:55
प्रवाचकोऽनुवादकः - परमानन्द-झाः
टंकण-सहायकः - संजय-त्रिपाठी
इयम् आकाशवाणी
सम्प्रति वार्ताः श्रयन्ताम्
प्रवाचकः - परमानन्द-झाः

मुख्यवार्ताः

 गुजराते, विधान-सभा-निर्वाचनार्थं भावि-मतदानानां द्वितीय-चरणस्य
कृते अधिसूचना अद्य प्रसारयिष्यते।कांग्रेस-दलेन सप्त-सप्ततेः
प्रत्याशिनां प्रथमा सूची प्रकाशिता। भाजपा-दलेन पूर्वमेव
स्वीयाभ्यर्थिनां सूची-द्वयं निर्गमितम्‌।

अष्ट-चत्वारिंशः भारतीय-अन्तर्राष्ट्रिय-चलचित्रोत्सवः अद्य पणजी-
नगर्यां समारभते।

कि अपि च

 कोलकाता-क्रिकेट्‌-निकष-स्पर्धायाः अन्तिमे दिवसे अद्य भारतं एक-
सप्तत्यधिक-शत-धावनांकेभ्यः अग्रे क्रीडिष्यति।

गुजरातृ-मतदानम्

गुजराते, विधान-सभा-निर्वाचनार्थं भावि-मतदानानां द्वितीय-चरणस्य
कृते अधिसूचना अद्य प्रसारयिष्यते। एतस्मिन् चक्रे राज्यस्य त्रि-नवतिः
विधानसभा-क्षेत्राणि आगामि-मासस्य चतुर्दशे दिनांके मतदान-प्रक्रियां
संमुखी-करिष्यन्ति। गतसायं नवदिल्ल्यामायोजिते केन्द्रीय-नैर्वाचिक-समितेः
महत्त्वाधायिनि मन्त्रणोप-वेशने सप्त-सप्ततेः प्रत्याशिनां प्रथमा सूची
कांग्रेस-दलेन प्रकाशिता। भाजपा-दलेन पूर्वमेव स्वीयाभ्यर्थिनां सूची-द्वयं
निर्गमितम्।

काँग्रेस-कार्यकारि-समितिः-मन्त्रणा

काँग्रेस-कार्यकारि-समितिः दतस्य नूतनाध्यक्षं निर्वाचयितुम्‌ अद्य
समय-सारणीं निर्धारयिष्यति। पीटीआई-इति वार्ताभिकरणेन प्रोच्यते यत्‌
एतदर्थं दल-प्रमुखायाः सोनिया-गान्धि-वर्यायाः नवदिल्ली-स्थे निवासे अद्य
दलस्य वारिष्ठ-नेतृणां मन्त्रणोपवेशनम्‌ आकार्यते।

जम्मूकश्मीरः-नियोजनम्‌

जम्मूकश्मीरे सीमा-प्रान्तीय-क्षेत्र-वासिभ्यो युवकेभ्यः
सैन्यार्धसैन्यबलयोः सामूहिक-नियोजनार्थ किञ्चन विशिष्टमायोजनं
शीघ्रमेव प्रकल्पयिष्यते। एतद्-विषयकं वक्तव्यं च गतदिने केन्द्रीय-
मन्त्रिणा जितेन्द्र-सिंहेन राज्यस्य कठुआ-जनपदे समायोजिते कस्मिंश्चित्
कार्यक्रमे प्रकाशितम्‌ |

 
अन्तर्राष्ट्रीयचलचित्रोत्सवः-उद्घाटनम्

अष्ट-चत्वारिंशः भारतीय-अन्तर्राष्ट्रिय-चलचित्रोत्सवः अद्य गोवा-
राजधान्यां पणजी-नगर्या समारभते। नव-दिवस-दीर्घे एतस्मिन् मनोरञ्जन-
महोत्सवे जगतः अशीत्यधिकेभ्यो देशेभ्यः सम्प्राप्तानि द्विशताधिकानि
चलचित्राणि प्रदर्शयिष्यन्ते। अस्मदीयो वार्ताहरो विज्ञापयति यदेनम्‌
उत्सवम् भारतीय-चलचित्र-जगतः ख्यातोऽभिनेता शाहरुख-खानः
समुद्घाटयति।

क्रिकेट्‌

भारत-श्रीलंकयोः मध्ये कोलकातायाम्‌ अनुवर्तमानायाः प्रथम-क्रिकेट्-
निकष-स्पर्धायाः अन्तिमे दिवसे अद्य भारतं स्वीय-द्वितीय-पाल्याम्
एकस्य क्रीडकस्य क्षत्या ह्यः समर्जितेभ्यः एक-सप्तत्यधिक-शत-
धावनांकेभ्यः अग्रे क्रीडिष्यति। ततः पूर्वं, गतदिवसे भ्रमणकारि-दलस्य सर्वे
क्रीडकाः चतुर्णवत्यधिक-द्विशत-धावनांकेष्वेव भारतीय-क्रीडकैः बहिष्कृताः।


                                                        |। इति वार्ताः ।।
