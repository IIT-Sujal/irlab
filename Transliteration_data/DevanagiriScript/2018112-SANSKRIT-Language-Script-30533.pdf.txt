संस्कृतवार्ताः
दिनांक:- 12-01.2018
सायम्‌ - 06:10

मुख्यवार्ता:

 इसरो-संघटनेन आन्ध्रप्रदेशे श्रीहरिकोटात: काटेसिट-दवे-उपग्रह समेत्य
एकत्रिंशद्‌ उपग्रहाणि प्रक्षेपितानि। राष्ट्रपतिना-उपराष्ट्रपतिना-प्रधानमन्त्रिणा
चैतद् साफल्यार्थं वैज्ञानिकाः अभिनन्दिताः।

 प्रधानमन्त्रिणा नरेन्द्रमोदिना युवजनाः समाहूताः यत् ते उद्भावका अन्येषां
कृते च नियोक्तारो भवन्‌तु।

 स्थल-सेनाध्यक्षेण जनरल बिपिनरावतेणोक्त यत्‌ आतकिभिः रासायानिक-
जैविक-विकिरणात्मक-परमाणु-आयुधानां च प्रयोगस्य सम्भावना वास्तविकतां
भजते।

इसरो

भारतीयान्तरिक्नानुसन्धान सघटनेनादय आन्ध्रप्रदेशे श्रीहरिकोटातः कार्टोसेट-
द्वे-इति जलवायु-निरीक्षणोपग्रहं समेत्य एकत्रिशद् उपग्रहाणां सफलं प्रक्षेपणं
विहितम्। तत्र सतीशधवन-अन्तरिक्ष-केन्द्रात् पी.एस.एल.वी. चत्वारिंशद् यानेन
एतानि एकैकशः प्रक्षेपितानि। एतेषु केनाडा-फिनलैण्ड-फ्रान्स-कोरिया-इंगलैण्ड-
अमेरीका-देशानां अष्टाविंशतिः उपग्रहाणि आसन्। राष्ट्रपतिना-उपराष्ट्रपतिना-
प्रधानमन्त्रिणा चैतद् साफल्यार्थं वैज्ञानिकाः अभिनन्दिताः।

स्वामी विवेकानन्दः

अखिल राष्ट्रमद्य स्वामी विवेकानन्दस्य पंचपंचाशतुत्तरैकशत-तमीं जयन्तीम्‌
आमानयति। स्वामी विवेकानन्दः भारतस्य महान्‌ धार्मिक-नेता अवर्तत येन वेदान्त-
योगादि-भारतीय ज्ञानसम्पद्‌ प्रथमबार चिकागौ-धर्म-संसदि तदनु च पाश्चात्य-जगति
वितरिता।

प्रधानमन्त्री

प्रधानमन्त्रिणा नरेन्द्रमोदिना युवजनाः नूतन-भारतस्य निर्माणाय अध्यर्थिता:।
अद्य राष्ट्रिय-युव-महोत्सवं दश्य-श्रव्य माध्यमेन सम्बोधयता श्रीमोदिना भणितं यत्‌
प्रशासनं समीहते यत्‌ युव-जनाः परिवर्तनस्य अग्रदूताः प्रगतिशीलाः च भवेयुः।
तेनोक्तं यत् युवानः उद्भावका अन्येषां कृते च नियोक्तारो भवन्तु इति सर्वकार
ईहते।

सेनाप्रमुखः

स्थल-सेनाध्यक्षेण जनरल बिपिनरावतेणोक्तं यत् आतंकिभि: रासायानिक-
जैविक-विकिरणात्मक-परमाणु-आयुधानां च प्रयोगस्य सम्भावना वास्तविकतां भजते।
तेन नवदिल्ल्यामद्य डीआरडीओ इति रक्षानुसन्धान-विकास-संघटनपक्षतः
समायोजितायां कार्यशालायां विश्वासः प्रकटितः यत्‌ एतादृशं भयम् उत्पाटयितुं
संघटनं प्रौद्योगिक्याः विकासं करिष्यति।

भारत-भूटान

ऐषम: भारत-भूटानयो: मध्ये सम्बन्धानां स्वर्ण-जयन्ती आमान्यते।
अवसरेऽस्मिन् नवदिल्लीस्थेन विदेशमन्त्रिणा सुषमा-स्वराजेन थिम्पु-स्थितेन भूटान-
देशीय विदेश-मन्त्रिणा डामचो दोरजिना अद्य इश्य-श्रव्य-माध्यमेन संयुक्तरूपेण
विशिष्टं-चिहनं समुद्घाटितम्।

पर्यटन-दिनदर्शिका

पर्यटन मन्त्रिणा के जे अल्फोंस वर्येणाद्य नवदिल्ल्याम् अस्य वर्षस्य
डिजिटल दिनदर्शिका उन्मोचिता। डिजिटल-दिनदर्शिकायां कार्यक्रमाणां उत्सवानां
सूचना प्रदत्ताऽस्ति। अवसरेऽस्मिन् तेन निगदितं यत् तदीय मन्त्रालय: नूतन-
पर्यटन-नीतिमानेतुं विचारयति।

उच्चतम न्यायालयः
उच्चतमन्यायालयेनाद्य प्रोक्तं यत् सी.बी.आई विशिष्ट-न्यायाधीशस्य
बी.एच.लोया इत्यस्य कथित-रहस्यमयी मृत्योः प्रकरणं चिन्ताजनकं वर्तते। स्वर्गीय-
लोया सोहराबुद्दीन शेख-मृधा-संघर्ष-प्रकरणस्य श्रवणं करोति स्म। सन्दर्भेऽस्मिन्
न्यायालयेन महाराष्ट्र प्रशासनस्य अधिवक्ता निशांत आर. कटनेश्वरकर सोमवासरं
यावत्‌ उत्तरं प्रदातुं विनिर्दिष्टः।

अरूणाचल:
अरूणाचलस्य मुख्यमन्त्रिणा पेमा-खांडूना केन्द्रीय वित्तमन्त्री अरूण-जेटली,
रेलमन्त्री पीयूष-गोयल च तस्य राज्यं प्रति नवीन-रेल-यानस्य संचालनार्थम्
अध्यर्थितौ। तेनोक्तं यत् आगामि आय-व्यय-पत्रके प्रदेशे रेल-सम्पर्क-विकासे
विशिष्ट-ध्यानं प्रदातव्यम्‌।
                                                             ।। इति वार्ताः ।।
