संस्कृतवार्ताः
दिनांक:- 10-02.2018
सायम्‌ - 06:10

मुख्यवार्ता:
७ प्रधानमन्त्री नरेन्द्रमोदी फिल्रिस्तीनस्य ऐतिहासिकयात्रावधौ रमल्लाहस्थलं
सम्प्राप्तवान्। देशद्वयेन शिक्षा-स्वास्थ्य-क्षेत्रे समेत्य विविधक्षेत्रेषु षट्-
सन्धिपत्राणि हस्ताक्षरितानि।

०जम्मू-कश्मीरे जम्मू इत्यस्य सुंजवानक्षेत्रस्य सैन्य 
विहितातङ्कवाद्याक्रमणे सैन्यबलाधिकारिद्वयं पञ्चत्वङ्गतम्। केन्द्रीय-
गृहमन्त्रिणा जनाः समाश्वासिताः यत् सेन्यबलानि तत्र स्वीयमुत्तरदायित्वं
महन्निभालयन्ति।

® वित्तमन्त्रिणा अरुणजेटलिना अग्रिमवित्तवर्षे वित्तीयस्थितिः सुदृढा भविष्यति
इति सम्भावना प्रकटिता, सहैव तेन वित्तीयाभावलक्ष्यप्रपूरणाय अपि चिन्ता
नैवास्ति इति प्रतिपादितम्।

७ दक्षिणकोरियादेशीय-राष्ट्रपतिना मून-जै-इनेन उत्तरकोरियादेशीय-उच्चस्तरीय-
प्रतिनिधिमण्डेन सार्धं स्योलराजधान्याम् ऐतिहासिकमुपवेशनम् अकरोत्।

प्रधानमन्त्री यात्रा

प्रधानमन्त्री नरेन्द्रमोदी पश्चिम-एशियेति देशत्रयाणां यात्रायाः द्वितीये चरणे
नातिचिरमेव फिलिस्तीनस्य ऐतिहासिकयात्रावधौ रमल्लाहस्थलं सम्प्राप्तवान्।
देशद्वयेन शिक्षा-स्वास्थ्य-क्षेत्रे समेत्य विविधक्षेत्रेषु षट्-सन्धिपत्राणि हस्ताक्षरितानि।
अवधेयमस्ति यत् हस्ताक्षरमिदं नेतृद्वयोर्मध्ये रमल्लाहस्थले सञ्जात-
द्वैपाक्षिकमुपवेशनान्तरं विहितम्। वार्ताहरैस्तत्र सम्भाषमाणेन प्रधानमन्त्रिणा
नरेन्द्रमोदिना फिलिस्तीनराष्ट्रपतिः मोहम्मद-अब्बासः समाश्वासितः यत् तत्रत्यो
जनानां सुरक्षायै भारतं वचनबद्धमस्ति। सहैव एतदपि प्रतिपादितं यत् फिलिस्तीन-
देशेन भारतस्य वैदेशिकनीतिः संवर्धिता। अत्रावसरे प्रधानमन्त्रिणा आशाभिव्यक्ता
यत् फिलिस्तीनदेशं शीघ्रमेव स्वातन्त्र्यदेशत्वेन स्यात् यत्र शान्तिसन्धारणपुरस्सरं
जनाः स्युः।

जम्मू आक्रमणम्‌

जम्मू-कश्मीरे जम्मू इत्यस्य सुंजवानक्षेत्रस्य सैन्यस्थात्रे
विहितातङ्कवाद्याक्रमणे सैन्यबलाधिकारिद्वयं पञ्चत्वङ्गतम्। यद्यपि नागरिकैकं
समेत्य चत्वारो व्रणिताः सूच्यन्ते। राज्यस्यारक्षि-महानिरीक्षकेण एस डी सिंहेन
संसूचितं यत् घटनास्थलं सुरक्षाकर्मिभिः स्वाधीनं कृतमस्ति। घटनेयं प्रातः
चतुर्वादिने विहिता। सुरक्षाकारणानि मनसि निधाय घटनास्थलं निकषा विद्यालयाः
पिहिताः सन्ति। केन्द्रीय-गृहमन्त्रिणा राजनाथसिहेन जनाः समाश्वासिताः यत्
सैन्यबलानि तत्र स्वीयमुत्तरदायित्वं महन्निभालयन्ति।

वित्तमन्त्रिणा अरूणजेटलिना अग्रिमवित्तवर्षे वित्तीयस्थितिः सुदृढा भविष्यति
इति सम्भावना प्रकटिता, सहैव तेन वित्तीयाभावलक्ष्यप्रपूरणाय अपि चिन्ता नैवास्ति
इति प्रतिपादितम्। अत्रान्तरे असौ एतदपि कथितवान् यत् वैश्विकस्तरे
तैलमूल्यमभिलक्ष्य नास्त्यधुना चिन्तायाः आवश्यकता। श्री जेटली अद्य नवदिल्यां
आय-व्यय-पत्रकस्यानन्तरम् रिजर्वबैंकविभागेन सार्धम् औपचारिक-मुवेशनं
विहितवान्। तदनन्तरमसौ वार्ताहरैः सम्भाषणम् अकरोत्।

स्मृति-इरानी

सूचना प्रसारणमन्त्री स्मृति-इरानी प्रोक्तवती यत् सत्यस्थापनं पत्रकारितायाः
मात्रमेकं लक्ष्यं भवितव्यम्। अस्याभावे समाजस्यावनतिः नूनमेवेति। नवदिल्यामद्य
एकस्मिन् समारोहे श्रीमति इरानीवर्यया तथ्यान्वेषणदिशि महत्वं प्रतिपादयन्ति
पत्रकारिताक्षेत्रं नास्ति सरलम् अतो हेतोः एतद्दिशि केचनजनाः समुचितशोधकार्यं
कर्तु न वाञ्छन्ति इति निगदितम्। तया प्रोक्तं यत् पत्रकारिताक्षेत्रमवलम्ब्य कार्य-
कुर्वतां यूनां समुचित-प्रशिक्षणम्‌ अत्यावश्यक वर्तते।

कोरिया वार्ता

दक्षिणकोरियादेशीय-राष्ट्रपतिना मून-जै-इनेन उत्तरकोरियादेशीय उच्चस्तरीय-
प्रतिनिधिमण्डेन सार्ध एतिहासिकमुपवेशनम्‌ अकरोत्‌ पक्षद्वयौर्मध्ये विहितेयं
त्रिहोरात्मिका वार्ता अद्य तत्रत्य-राजधान्यां सियौलनगर्याम् समायोजिता आसीत्।
अवधेयमस्ति यत् उत्तरकोरियादेशात् प्रतिनिधिमण्डलोऽयं दक्षिणकोरियायाः
प्रसिद्धक्रीडा-शरदोलम्पिकस्य उद्घाटनसमारोहे भागग्रहणार्थं गतदिने पियोंग-चैंग-
स्थलं सम्प्राप्तवान्। प्रथममिदं तावत् आधिकारिकमुपवेशनं देशवद्वयोर्मध्ये
सञ्जातम्।

मेघालयः

मेघालये विधानसभायै निर्वाचनानाज्कृते मतदातृन्‌ आक्रष्टुं राजनैतिकदल
प्रचाराभियानं चरमौत्कर्ष भजते। कोग्रेस-भाजपेति दने समेत्य नैकानि दलानि राज्ये
प्रचाराभियानार्थं सम्मिलितानि सन्ति। षष्टिसदस्यात्मकं विधानसभेयनिर्वाचनं
सप्तविंशति-दिनांके भविता।

राष्ट्रपतिः

 राष्ट्रपतिः रामनाथकोविन्दः प्रावोचद्यत् देशः दुग्ध-फल-
शाकानामुत्पादनसंवर्धनपुरस्सरं खाद्य-प्रसंस्करणक्षत्रे अग्रेसरति। असौ सोनीपतनगरे
खाद्य-प्रविधि-उद्यमिता-प्रबन्धनस्य च राष्ट्रियसंस्थानस्य एन आई एफ टी एम
इत्यस्य दीक्षान्तसमारोहे सम्भाषते स्म। अत्रावसरे अमुना उत्तीर्णछात्रेभ्यः निर्दिष्टः
यत् छात्राः कृषकाणां कल्याणाय निजकौशलानुभवानाञ्च प्रयोगं कुर्वन्तु, येन
राष्ट्रोन्नतिः भवेत्।

