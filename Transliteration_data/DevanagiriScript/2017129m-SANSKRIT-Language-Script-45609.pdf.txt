संस्कृतवार्ताः

दिनांकः 09-12-2017

प्रात: 06:55

प्रवाचकोऽनुवादकश्च - परमानन्द-आाः

टकण-सहायकः - राजेश-पाण्डेयः

इयम्‌ आकाशवाणी
सम्प्रति वार्ताः श्रूयन्ताम्
प्रवाचकः - परमानन्द-झाः
मुख्यवार्ताः

* गुजराते विधानसभा-निर्वाचनानां प्रथमे चरणे अद्य कच्छ-सौराष्ट्र-
दक्षिणगुजरात-जनपदानां नवाशीत्यासनेषु मतदानानि समायोज्यन्ते।

० गृहमन्त्री राजनाथ-सिहो ब्रूते यन्नगा-उग्रवाद-प्रकरणे निर्णायक-सन्धि-
वेलायां देशस्य उत्तर-पूर्वीय-राज्यानां क्षेत्रीय-अखण्डतया सामञ्जस्यं
कथमपि नैव विधास्यते।

अपि च,

° विदेशमन्त्री सुषमा-स्वराजः गतदिवसे अवादीत्‌ यत्‌ कुलभूषण-जादवं
मेलितुं तदीये मातृ-कलत्रे सम्प्रति पाकिस्तानेन अनुज्ञाते स्तः।

गुजरातः-मतदानम्‌

गुजराते विधानसभा-निर्वाचनानां प्रथमे चरणे अद्य कच्छ-सौराष्ट्र-
दक्षिणगुजरात-जनपदानां नवाशीत्यासनेषु मतदानानि समायोज्यन्ते।
गुजरात-स्थः अस्मदीयो वार्ताहरो विज्ञापयति यद् मुक्त-युक्त-परिवेशे
मतदानानि निष्पादयितुं मतदान-केन्द्राणि परितः व्यापकाः सुरक्षा-प्रबन्धाः
परिकल्पिताः सन्ति।

राजनाथः-नगा

गृहमन्त्री राजनाथ-सिंहो ब्रूते यन्नगा-उग्रवाद-प्रकरणे निर्णायक-
सन्धि-वेलायां देशस्य उत्तर-पूर्वीय-राज्यानां क्षेत्रीय-अखण्डतया सामञ्जस्यं
कथमपि नैव विधास्यते। श्रीसिंहः गतदिवसे नगालैण्डस्य शोखुवी-क्षेत्रे
 प्रश्नमेकं प्रत्युत्तरति स्म।

वासेनारप्रबन्धनम्‌-भारतम्‌

भारतेन सम्प्रति वासेनार-प्रबन्धन-परिषदः सदस्यता लब्धाऽस्ति।
परह्यो गुरुवासरे विएनायां समायोजिते वासेनार-प्रबन्धन-परिषदः
पूर्णोपवेशने भारतम् एतस्याः परमाणु-निर्यात-नियन्त्रण-व्यवस्थायाः
सदस्यत्वेन अङ्गीकृतम्‌। अनया सदस्यतया भारतम्‌ प्रतिरक्षान्तरिक्ष-
कार्यक्रमेषु उच्च-प्राविधिक- सन्धीन् विधातुं महत् साहाय्यं लप्स्यते।
विदेशमन्त्री सुषमा-स्वराजः स्वीये ट्वीट्-सन्देशे वासेनार-प्रबन्धन-परिषदः
सर्वान् सदस्य-देशान् धन्यवादैः सभाजितवती।

दिल्ली-योजना

दिल्ल्याः उप-राज्यपालः अनिल-बैजलः राज्ये-सातिशय-वायुप्रदूषणस्य
नियन्त्रणार्थं गतदिवसे सम्बद्धैः अभिकरणैः सार्धं विस्तृतां कार्ययोजनां
समीक्षितुं मन्त्रणां व्यधात्। सन्दर्भेऽस्मिन् दिल्ली-पर्यावरण-संचिवेन प्रथमं
विस्तृतं स्थिति-विवरणं, तत्समाधानाय अष्टतः षोडश-मासानां कार्य-योजना
च प्रस्तुते।

स्वराजः-जादवः
विदेशमन्त्री सुषमा-स्वराजः गतदिवसे अवादीत् यत् कुलभूषण-जादवं
मेलितुं तदीये मातृ-कलत्रे सम्प्रति पाकिस्तानेन अनुज्ञाते स्तः। ट्वीट्-
सन्देश-द्वारा सूचनांमेनां प्रयच्छन्ती श्रीमती स्वराजः अब्रवीत्‌ यत्‌

इस्लामाबादेन उभाभ्यां पूर्ण-सुरक्षा-प्रदानार्थम्‌ अपि आश्वासितमस्ति।

                                                      || इति वार्ताः ।।
