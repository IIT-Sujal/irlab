संस्कृतवार्ताः
दिनांक:- 29.11.2017
सायम्‌ - 06:10

मुख्यवार्ता:

गृहमन्त्रिणा राजनाथसिंहेनोदीरितं यत्‌ आतंकवादः विश्वस्य समक्षं बृहत्त्मा
समस्या वर्तते।

 छत्तीसगढ-प्रशासनेन प्रदूषणं निरोद्धुं दिसम्बर-जनवरीमासयोः षण् नगरेषु
अग्निवाणा: प्रतिबन्धिता:।

 उत्तरकोरियदेशेन अन्तर्महाद्विपीय-प्रक्षेप्यास्त्र सफलं परीक्षितम्‌।

भारत-सिगापुर

भारत-सिगापुरौ सम्भूय सुरक्षा-सहयोग विवर्धयितुं, आतंकवादं च निरोद्धुं
सहमतौ जातौ। नवदिल्ल्यां सिंगापुरस्य रक्षामन्त्रिणा डा. नग इंग हेनेन समं द्वि-
पक्षीय सम्भाषणानन्तरं संयुक्त-वक्तव्ये प्रतिरक्षा मन्त्रिणा निर्मलासीतारमणेनोदीरितं
यत् उभौ देशौ एतदर्थं कृतसंकल्पौ वर्तेते। अत्रान्तरे त्रि-दिवसीय रूस-देशीय यात्रारते
गृहमन्त्रिणा राजनाथसिंहेनापि भणितं यत् आतंकवाद समूलम् उत्पाटयितुं भारतं
प्रयतते। मास्को नगरे भारतीय जनान् संबोध्य गृहमन्त्री रूसदेशं भारतस्य
विश्वसनीयं मित्रम् अवर्णयत्।

प्रधानमन्त्री

गुजराते विधानसभानिर्वाचनाभियानं सवेगं प्रचलति। आकाशवाणी-वार्ताहरेण
सूचितं यत् प्रधानमन्त्री नरेन्द्रमोदी अद्य मोरबी-जनपदस्य परशुराम-प्राङ्गणे
जनसभां संबोधितवान्। एतदतिरिच्य श्रीमोदी गिर-सोमनाथे, भावनगरे, नवसारी
जनपदेष्वपि जनसभाः संबोधितवान्। अत्रान्तरे कांग्रेस-उपाध्यक्षः राहुलगान्धी अपि
दलस्य प्रचाराभियानार्थं राज्ये संप्राप्तोऽस्ति। तत्र तस्य अद्य श्वश्च गिर-सोमनाथ-
जूनागढ-अमरेली जनपदे, निर्वाचनप्रचार-कार्यक्रम: अस्ति।



महाराष्ट्रे अहमदनगरे सत्रन्यायालयेन कोपार्डी-दुष्कर्म-हत्या प्रकरणे त्रिभ्यः
दोषिभ्यः मृत्युदण्डः श्रावितोऽस्ति। अभियोजनानुसार गतवर्षे जुलाईमासे त्रयोदशे
दिवसे नवमकक्षायाः छात्री दुष्कर्मानन्तरम् अपराधिभिः हता आसीत्।

छत्तीसगढ़:

छत्तीसगढ-प्रशासनेन वातावरणे प्रदूषण-स्थितिमालक्ष्य दिसम्बर-जनवरी
मासयोः राजधानीं रायपुरं समेत्य प्रदेशे षट्-नगरेषु अग्निवाणाः प्रतिबन्धिताः।
राज्य-पर्यावरण-संरक्षण-मण्डलेनोक्तं यत् विवाहकालेषु प्रदूषण-स्थितिं नियन्तुं
निर्णयोऽयं विहितः।

जीएसटी

वित्तमन्त्रालयेनोक्तं यत् प्रशासनेन वस्तु-सेवा-कर प्रपत्र-प्रपूरणे निर्यातकानाम्
असौविध्यं न्यूनीकर्तुं बहवः उपायाः विहिताः। अथ च मन्त्रालयः निर्यातकेभ्यः
शीघ्रतया सगृहीतम्‌ अधिककर-प्रत्यावर्तयितुं पूर्णतया कृतसंकल्पं विद्यते।
मन्त्रालयेन निर्यातकाः शीघ्रतया अधिकसगृहीतकरमवाप्तु कानिचन प्रपत्राणि
प्रपूरयितुं विनिर्दिष्टाः सन्ति।

राष्ट्रपति:

राष्ट्रपतिः रामनाथकोविन्दः द्वि-दिवसीय मिजोरम-यात्राप्रसङ्गेऽद्य आइजोल
प्राप्तवान्। तत्रासौ आर्थिक-दृष्ट्या पश्च-वर्गीयजनेभ्यः निर्मितम्‌ आवासीय-परिसरम्‌
उद्घाटयिष्यति। विधानसभायाः विशिष्टं सत्रमपि श्रीकोविन्दः संबोधयिष्यति।

उत्तरकोरिया

उत्तरकोरिया देशेन अद्य अन्तर्महाद्विपीय-प्रक्षेप्यास्त्रस्य सफलतापूर्वकं
परीक्षणं विहितम्‌। तत्रत्य प्राशासनिक-दूरदर्शनेन भणितं यत्‌ परीक्षणमिदं विधाय
उत्तरकोरिया परमाणुशक्ति सम्पन्न राष्ट्रस्य स्थानम् अधिगतवान् अस्ति। एतत्
परीक्षणं विश्व-नेतृभि: कट्वालोचितम्।

हैद्राबाद-विश्व-उद्यमिता

हैद्राबादे विश्व-उद्यमिता-सम्मेलने अद्य डेल समवायस्य करेन हुह-स
क्यून्टोस इत्यनेन एका सामूहिक-परिचर्चा संचालिता। तत्र अमेरिकीय राष्ट्रपतेः
डोनल्ड-ट्रम्पस्य परामर्शदाता इवांका ट्रम्पः, ब्रिटेनस्य पूर्व प्रधानमन्त्रिणः जाया चेरी-
ब्लेयर- आईसीआईसीआई बैंकस्य प्रबन्ध-निदेशकः चन्दा-कोचर च महिलासु
उद्यमशीलतां समुन्नेतुं अत्याधुनिक-प्रविधि-पारिवारिक-सहयोगस्य च
आवश्यकताविषये स्व-विचाराः उपस्थापितवत्यः।
 
                                                           || इति वार्ताः ।।
