
दिनांक: 24-01-2018

प्रात: 06:55

प्रवाचकोऽनुवादकश्च - पुरुषोत्तमशर्मा
आशुलिपिकः - शैलेन्द्रः

इयम् आकाशवाणी
सम्प्रति वार्ता: श्रूयन्ताम्‌

प्रवाचक: - पुरुषोत्तमशर्मा

मुख्य-वार्ता:

० प्रधानमन्त्री नरेन्द्रमोदी विश्व-आर्थिकमञ्चे प्रावोचत् यत् भारतं सर्वेषु क्षेत्रेषु निवेशस्य स्वागतं करोति, दावोस यात्रां विधाय प्रधानमंत्री स्वदेशं

प्रत्यावर्तित:।

* वित्तमंत्री अरूणजेटली प्रावोचतू यत् समेधमानार्थिकगत्या भारतं निवेशक्षेत्रे महत्वपूर्णभूमिकां निभालयिष्यति।

अपि च.



०  भारत-दक्षिणाफ्रिकादलयो: तृतीयान्तिम् क्रिकेटनिकषस्पर्धा अद्य प्रारप्स्यते।

प्रधानमन्त्री-दावोस

प्रधानमन्त्री श्रीनरेन्द्र-मोदी स्विट्जरलैणडस्य दावोस्-नगरे वैश्चार्थिक मञ्चोपवशनं संबोध्य स्वदेशं प्रत्यावर्तितः। गतदिने उपवेशनस्य पूर्णसत्रं हिन्दी
भाषायां सम्बोधयन् प्रधानमंत्री अवोचत् यत् भारते निवाशस्य अनुकूलस्थितिः विद्यते, भारतेन सर्वेषु क्षेत्रेषु प्रत्यक्षवैदेशिकनिवेशस्य स्वागतं विधीयते,
श्रीमोदीना आतंड्कवाद-जलवायुपरिवर्तनं संरक्षणवादश्च महत्संकटत्वेनोद्धोषिताः। अनन्तरं श्रीमोदी कैनडायाः प्रधानमंत्रिण जस्टिन ट्रिद्वियुना सह सम्भाषणम्
अकरोत्‌।

जेटली आयियान
भारत-आसियानवाणिज्यनिवेश-सम्मेलनस्य समापनसत्रं सम्बोधयता वित्तमन्त्रिणा अरूणजेटलिना निगदितं यत् समेधमान-आर्थिकविकासगत्या
भारतं निवेशाय महत्वपूर्णभूमिकां निभालयिष्यति। अस्माकं राष्ट्रं जगत: पञ्चमार्थिकशक्तित्वम् उपगतम्, अस्मिन् क्रमे तृतीय स्थानाय च प्रयतते।

जाधवविषये अन्ताराष्ट्रिय न्यायालयः

अन्ताराष्ट्रियन्यायालयेन कुलभूषणजाधवस्य विषये लिखितविवरणं प्रस्तोतुं भारताय अप्रैलमासस्य सप्तदशदिनांकं यावत् पाकिस्तानाय च जुलाई
मासस्य सप्तददिनाकं यावत् समयसीमा निर्धारिता। अवधेयमस्ति यत् अन्ताराष्ट्रिय-न्यायालयेन मई मासस्य अष्टादश दिनांकं यावत् जाधवस्य मृत्युदण्डः
स्थगितो वर्तते।

नगालैण्ड

नगालैण्डराज्ये नगा-पीपुल्स-फ्रंट्दलेन भाजपा दलेन सह राजनितिक सम्बन्धसंवर्धनम् उद्धुष्टम्‌। कोहिमायां दलस्य केन्द्रीयविशिष्टपरिषदोपवेशने
निर्णीतं यत् आगामि विधानसभानिर्वाचने टी.आर.झेलियांगः मुख्यमन्त्रिपदस्य प्रत्याशी भविष्यति।

उच्चतम न्यायालय: महानदी

सर्वोच्चन्यायालयेन केन्द्रम् आदिष्टं यत् ओडिसा-छत्तीसगढयो: महानदी जलवितरणसमस्यां समाधातुं मासाभ्यान्तरे प्राधिकरणमेकं स्थापयेत्।
गतदिने न्यायाधीशस्य एस.ए.बोब्डे अथ च न्यायाधीशस्य एल.नागेश्वररावस्य खण्डपीठेन प्रकरणेस्मिन्‌ वादश्रवणं कृतमासीत्‌।

क्रिकेट

भारत-दक्षिणाफ्रिकादलयो: क्रिकेट्‌ निकष-शुंखलाया: अन्तिमस्पर्धा अद्य जाहानिसबर्गनगरे प्रारप्स्यते। आकाशवाण्या: राजधानी अथ च एफ.एम.
गोल्ड वाहिनिभ्यां स्पर्धायाः श्रव्यप्रसारणं भविष्यति। भारतीयसमयानुसारेण स्पर्धेयं मध्याहने एकवादनात् प्रारब्धा भविष्यति। अवधेयमस्ति यत् अफ्रिकादलेन
 शृंखलेयं पूर्वमेव विजितासीत्‌।


आस्ट्रेलियन-ओपन्- टेनिसस्पर्थायाम्‌ मिश्रितयुगलवर्गे भारतस्य रोहनबोपन्ना तस्य हंगेरी देशस्य सहायिका टिमिया बाबोसः च प्रागुपात्य चक्रे
प्रविष्टौ। शृंखलायां बोपन्ना एकमेव भारतीयक्रीडकः स्थितो वर्तते, अन्ये समेऽपि भारतीयक्रीडकाः शृंखलातो वहिभूर्ताः।
