संस्कृत-वार्ता :
दिनांकः 05-11-2017

प्रात: 06:55

मुख्यवार्ताः

 

* प्रधानमन्त्री नरेन्द्रमोदी वदति यत् वस्तुसेवाकरप्रणयनं महिष्ठं
करसंशोधनं वर्तते। अनेन भारतेन विश्व-वाणिज्य-सरलकर्तृणां सूच्यां

इतोऽपि उपरिस्थानम्‌ अवाप्स्यते।

* राष्ट्रपतिः रामनाथ-कोविन्दः द्विदिवसीय छत्तीसगढ़ यात्रायै अद्य
प्रतिष्ठते।
सैन्यप्रमुखः जनरल विपिनरावतः अवोचत्‌ यत्‌ पूर्वसैन्यकर्मिणां

स्वास्थं सुरक्षा च सेनायाः प्राथमिकता विद्येते।

 

° महिलानाम्‌ एशियाचषकहोकि-स्पर्धायां निर्णायकद्वन्द्वे भारतम्‌ अद्य चीनं सम्मुखीकरिष्यति।

प्रधानमंत्री

प्रधानमंत्री नरेन्द्रमोदी विश्वसिति यत् भारतं वाणिज्य सरली कर्तृणां
वैश्विकसूच्यां आगमि वर्षे वस्तुसेवाकरस्य आगमनेन इतोपि उपरि -
स्थानम् अवाप्स्यति। असौगतदिने नवदिल्ल्याम् वाणिज्य -भारत-

-कार्यक्रमं सम्बोधयति स्म। श्री मोदी अवोचत् यत् वाणिज्य -संशोधन
सरलीकरणः विश्वसूच्यां भारतेन द्वाचत्वारिंशत्‌ स्थानानि अतिक्रम्य -
शतस्थानेषु स्थानं प्राप्तमस्ति। एषा सूची मई मासस्य अनुसारं वर्तते।

राष्ट्रपतिः छत्तीसगढ

राष्ट्रपतिः रामनाथ कोविन्दः अद्य आरभ्य द्विदिवसी
छत्तीसगढयात्रां करिष्यति। असौ तत्र रायपुरस्थे शहीदी-स्मारकस्थले
श्रद्धांजलिः समर्पयिष्यति। ततः परं राष्ट्रपतिः नयारायपुरनगरे छत्तीसगढ़-
राज्योत्सवकार्यक्रमं संबोधयिष्यति, राष्ट्रपतेः पदग्रहणानन्तरं कस्यापि
राज्यस्य प्रथमेयं यात्रा वर्तते।
पंजाब अभियान

पंजाब प्रशासनं निगदति यत् असौ राज्यात् मादकपदार्थाभिशापं
निराकर्तुं राज्ये ग्रामीणस्तरे क्रीडास्पर्धानाम् आयोजनं करिष्यति।
ग्रामीणविकासपंचायतमन्त्री तृप्तराजेन्दरसिंहबाजवा अवोचत् यत् अनेन
ग्रामीण युवजनेषु खेलभावनावर्धयिष्यति तेषां क्षमतायाश्च

सकारात्मकप्रयोगो भविष्यति। असौ गुरूनानकजयन्त्यवसरे जालन्धरे
समायोजिते क्रीडोत्सवे संभाषते स्म।

महाराष्ट्र सौरोर्जा

महाराष्ट्रप्रशासनम् आगामि वर्षत्रये राज्यस्य कृषकेभ्यः सौरोर्जा

संयत्राणां साहाय्येन अल्पमूल्यात्मकं विश्वासपदं च विद्युत्सौविध्यं
प्रदास्यति। रालेगनसिद्दि क्षेत्रे मुख्यमंत्री कृषि-सौरोर्जा फीडर-योजनान्तर्गतं

प्रथमसौरपरियोजनायाः भूमिपूजनावसरे मुख्यमंत्री देवेन्द्र-फडनवीशः
व्याहरत् यत् अनेन कृषकेभ्यः विंशतिः पणकाधिकैकरुप्यकात्मकमूल्येन
प्रति एकांशः विदयुत्सौविध्यं प्रदास्यते। कार्यक्रमेस्मिन्‌ प्रसिद्धसमाजसेवी
अन्नाहजारे अपि उपस्थितः आसीत्।
जम्मूकश्मीर

जम्मूकश्मीरस्य पुलवामायां राजपुराक्षेत्रे आतंक्याक्रमणे व्रणितः
आरक्षिभटः वीरगतिं प्राप्तः। अज्ञातातंकविदिभिः राजपुरा आरक्षिस्थात्रं
निकषा आरक्षिदलोपरि प्रहारः कृतः आसीत् आरक्ष्यधिकारिणा सूचितं यत्
एको अन्यभटः अपि व्रणितः यस्योपचारः प्रचलति।
सैन्यप्रमुखः

सैन्यप्रमुखः जनरल-विपिनरावतः अवोचत् यत् पूर्वसैन्यकर्मिणां
स्वास्थं सुरक्षा च सेनायाः प्राथमिकता विद्येते। सैन्यप्रमुखः गतदिने
कर्नाटकस्य कोडागू जनपदस्थे गोनी-कोप्पलक्षेत्रे फील्ड-मार्शल
के.एम.करियप्पा अथ च जनरल के.एस.थिमय्या इत्यनयोः
प्रतिमानावरणकार्यक्रमं सम्बोधयति स्म।
सेना-संयुक्त प्रशिक्षणम्

अन्यराष्ट्राणां सैन्यबलेभ्यः संयुक्तयुद्धाभ्यासायोजनोददेश्येन

भारतीय सेनया शिलांगस्य उमरोई सैन्यस्थात्रे स्वतन्त्र-समेकित-संयुक्त-
प्रशिक्षणकेन्द्रं स्थापितम्। सेना प्रवक्ता सुनीत न्यूटनः अवोचत् यत्
केन्द्रमिदं विविध-जलवायु परिस्थतिं निध्याय स्थापितमस्ति। तेनोक्तं यत्
केन्द्रं बांग्लदेशस्य सैन्यबलानां प्रशिक्षणाय सज्जितमस्ति। आगामि वर्षे च
म्यांमाचीनदेशयोः सैन्यबलैः सह प्रशिक्षणस्य योजना वर्तते।

महिला हॉकी

महिलानाम्‌ एशियाचषकहॉकी स्पर्धायाः निर्णायकस्पर्धायां
भारतीयदलम् अद्य जापानस्य काकामिगाहारायां चीनदेशं
सम्मुखीकरिष्यति। भारतीयदलम् इदानीं यावत् अपराजेयं वर्तते। दल
सदस्या रानी अवोचत् यत् अस्माकं लक्ष्यं स्पर्धां विजित्य
विश्वचषकस्पर्धायै योग्यता प्रमाणं विद्यते।
