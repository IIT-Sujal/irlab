संस्कृतवार्ताः

दिनांकः - 24/06/2018

प्रातः - 06:55

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - पुरुषोत्तम-शर्मा

मुख्यवार्ताः

 

 प्रधानमन्त्री नरेन्द्रमोदी अद्य प्रातः एकादशवादने आकाशवाण्या: “मन की बात' कार्यक्रमे
निजविचारान् प्रस्तोष्यति।


प्रधानमन्त्री अद्य दिल्ली-मैट्रोरेलसेवाया: ग्रीनलाइन इति हरितपट्टीकायां मुण्डका-
बहादुरगढ-मार्गखण्डम्‌ उद्घाटयिष्यति।

 तुर्की-देशे अद्य राष्ट्रपतिनिर्वाचनाय संसदीय-निर्वाचनाय च मतदानं भविष्यति।

 फीफा विश्वचषकपादकन्दुकस्पर्धा-मालिकायां विगतेहिन जर्मनी-मैक्सिको-बेल्जियम-
दलै: स्पर्धा: विजिता:।

प्रधानमंत्री-मन की बात

प्रधानमंत्री नरेन्द्रमोदी अद्य आकाशवाण्या: “मन की बात' इति कार्यक्रमे स्वीय-विचारान्
प्रस्तोष्यति। कार्यक्रमोऽयम् आकाशवाण्याः मासिक-कार्यक्रमस्य पञ्चचत्वारिंशत्तमः अङ्को
भविष्यति। आकाशवाण्या: दूरदर्शनस्य च सर्वाभिः वाहिनिभिः कार्यक्रमोऽयम् एकादशवादने
प्रसारयिष्यते।

प्रधानमन्त्री-मैट्रो

प्रधानमन्त्री नरेन्द्रमोदी अद्य दिल्लीमैट्रोरेलसेवायाः ग्रीनलाइन इत्यस्य एकादश दशमलव
द्विकीलोमीटरयुतं मुण्डका-बहादुरगढ- मार्गखण्डम्‌ उद्घाटयिष्यति,मैट्रोरेलमार्गखण्डेडस्मिन्‌ सप्त
रेलस्थानकानि विद्यन्ते। अत्रावसरे श्रीमोदिना सह केन्द्रीयनागरविकासमन्त्री हरदीपसिंहपुरी
अथ च हरियाणायाः मुख्यमन्त्री मनोहरलालखदट्टरः: बहादुरगढे कार्यक्रमस्मिन्‌ उपस्थास्यत:।

नक्सलिनः निगडिताः

 झारखण्डस्य गिरडीहजनपदे आरक्षिभिः सहसान्वीक्षणे षड् नक्सलवादिनः निगडिताः।
एतेभ्यः विस्फोटकसामग्री अपि अधिगतास्ति। गिरडीहजनपदेस्थेन आरक्ष्याधिकारिणा प्रोक्तं
यत्‌ पूर्वं नक्सल-चतुष्टयं वाहनात्‌ निगडितमासीत्‌ तेभ्यः परिपृच्छानन्तरम्‌ अन्यौ निगडितौ।

नासिके दुर्घटना

मुम्बय्यां गतदिने मुम्बई-आगरा राजमार्गे नासिकं निकषा मार्गीयदुर्घटनायां सप्तमहिलाः
समेत्य अष्टौ मृताः। अष्टौ च व्रणिताः। आरक्षिसूत्रानुसारेण दुर्घटनेऽयं प्रातः एकादश वादने
दुरापादिता। व्रणितजनाः निकटस्थे चिकित्सालये उपचर्यन्ते। दुर्घटनायाः अन्वीक्षणं च प्रचलति।

राजनाथ: मंगोलिया


केन्द्रीयगृहमन्त्रिणा राजनाथसिंहेन मंगोलियायाः प्रधानमन्त्रिणा उखनागीन-खुरेलसुखेन
सह संभाषणं कृतम्। उभयोर्मिथः सीमप्रबन्धनम् आपत्प्रबन्धनं अन्तर्जालसुरक्षिदि विषयेषु चर्चा
भवत्। श्रीसिंहेन ट्वीट सन्देशे प्रोक्तं यत् भारत-मंगोलिया देशयोः द्विपक्षीय-सम्बन्धोन्नयने
अस्माकं प्रयासेन साहाय्यं भविष्यति।

तुर्कीदेशे प्रथमवारं राष्ट्रपतिनिर्वाचनाय संसदीयनिर्वाचनाय च संयुक्त-मतदानमद्य
भविष्यति। विगतवर्षे विहिते सांवैधानिक- परिष्कारान्तरं देशस्य संसदीय-प्रणाली परिवर्त्य
राष्ट्रपतिप्रणाली विहितास्ति।

 

जिम्बाब्वे विस्फोटः

जिम्बाब्वे देशस्य राष्ट्रपतिः एमरसन-म्नांगागबा गतदिने बुलावायो नगरे सञ्जाते
विस्फोटे सुरक्षितो अवर्तत्। म्नांगागबा प्रावोचत् यत् तस्य पर्श्वं एव किमापे पतितं तत: सहसा
एवं विस्फोट: अभवत्। प्राशासनिक-वाहिन्या प्रोक्तं यत् अस्मिन् विस्फोटे उपराष्ट्रपतिः केंबो
मोहाडी सामान्यतया व्रणितः। तस्य स्थितिः स्थिरा वर्तते।

फीफा विश्वचषकस्पर्धा

फीफा-विश्वचषकपादकन्दुकस्पर्धा-मालिकायां विगतेह्नि तिस्रः स्पर्धाः अभवन्।
जर्मनीदलेन स्वीडनदलं द्वयं विरुध्य एकगोलांकेन, मैक्सिकोदलेन दक्षिणकोरियावृन्दं द्वयं विरुध्य
एकगोलाङ्केन, अथ च बेल्जियमदलेन ट्यूनेशियावृन्दं पञ्च विरुध्य गोलाङ्कद्वयेन पराजितानि।

इति वार्ताः ॥
