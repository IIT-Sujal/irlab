संस्कृतवार्ताः
दिनांक:- 11.11.2017
सायम्‌ - 06:10

मुख्य-वार्ताः

 गुजरातविधानसभानिर्वाचनानां कृते भाजपादलस्य प्रत्याशिनां नामनिर्धारण-
विषयकोपवेशनं प्रचलति।

 प्रधानमंत्री नरेन्द्रमोदी श्वः प्रभृतिः त्रिदिवसीय फिलिपींस यात्रां करिष्यति,
यात्रावधौ प्रधानमंत्री एकत्रिंशत्तमे आसियान-शिखर-सम्मेलने अथ च पूर्वैशिया
सम्मेलने सहभागं करिष्यति।

आयकर-विभागेन तमिलनाडुराज्ये अद्य तृतीयदिवसे अपि सहसान्वीक्षणं कृतम्‌।

अमेरिका दक्षिणकोरिया-देशयोः नौसैन्य-बलाभ्यां सयुक्तयुदधाभ्यासः प्रारब्ध:।
सैन्याधिकारिभिः अभ्यासोऽयं उत्तरोकरियदेशाय स्पष्ट-सचेतना प्रतिपादितः।

गुजरात उपवेशनम्‌

गुजराते अद्य भाजपादलस्य विधानसभानिर्वाचनानां कृते प्रत्याशिनां
नामनिर्धारण-विषयकोपवेशनं प्रचलति। उपवेशने भाजपाध्यक्षम् अमितशाहं समेत्य
प्रमुखनेतार: समुपास्थिताः सन्ति। अपरत्र कांग्रेसोपाध्यक्षः राहुलगांधी तद् दलस्य
नवसूर्यात्रायाः चतुर्थ-चरणं प्रारब्धवान्।

प्रधानमंत्री-आसियान

प्रधानमंत्री नरेन्द्रमोदी श्वः प्रभृतिः त्रिदिवसीय फिलिपीस यात्रां करिष्यति,
यात्रावधौ प्रधानमंत्री एकत्रिशत्तमे आसियान-शिखर-सम्मेलने अथ च पूर्वैशिया
सम्मेलने सहभाग करिष्यति। तत्र श्री मोदी एकस्मिन्‌ कार्यक्रमे मूल-भारतीयजनान्‌
अपि सम्बोधियष्यति। यात्रायाः पूर्वं प्रधानमत्रिणा प्रोक्तम्‌ यत्‌ आसियान-सम्मेलने
सहभागेन आसियान देशैः सह भारतस्य संबंधाः सुदृढाः भविष्यन्ति। मनीलायाम्
अपूर्व-सुरक्षाव्यवस्था उपकल्पिता अस्ति यतोति हि विश्वस्य नेतारः एकत्रिंशत्तमे
आसियान शिखर-सम्मेलने अथ पूर्वैशिया सम्मेलने समुपस्थातुं फिलीपिन्सस्य
राजधान्यां सम्प्राप्नुवन्ति।

नीति आयोग:

नीत्यायोगस्य मुख्यकार्यकार्यधिकारी अमिताभकान्तः अवोचत्‌ यत्‌ देशे
वाणिज्यप्रक्रियायां प्रौद्योगिक्याः प्रयोगः आवश्यकः वर्तते, अपि च
वैश्विकार्थव्यवस्थयां शीघ्रपरिवर्तनमायाति मान्द्यं च वर्तते, परं
भारतीयार्यव्यवस्थायाः स्थितिः भद्रतरा वर्तते, भारतं विनिर्माणक्षेत्रे
मुख्यकेन्द्रत्वमावहति।

आयकर विभाग:

आयकर-विभागेन तमिलनाडु-राज्ये अद्य तृतीयदिवसे अपि सहसान्वीक्षणं
कृतम्। आधिकारिक-स्रोतोभिः प्रोक्तं यत् अन्वीक्षणे द्विशताधिक-प्रपत्राणि अधिगत्य
आयकर-विभागस्य मुख्यालये प्रेषितानि। ए.आई-ए.डी.एम.के. दलस्य टी.टी.वी
दिनाकरणेन सहसा अन्वीक्षणमिंद राजनीतिप्रेरितं प्रतिपादितम्।

दिल्ली समविषम वाहन व्यवस्था

दिल्ली-प्रशासनेन सम-विषय-वाहनव्यवस्थायाः प्रवर्तनं निराकृतमस्ति।
वार्ताहर-सम्मेलने दिल्लयाः परिवहनमन्त्री कैलाशगहलौत: अवोचत् यत्
राष्ट्रियहरितप्राधिकरणस्य द्विचाक्रियाचालकेभ्यः महिलाभ्यश्च व्यवस्थापरिपालनादेशं
निध्याय निर्णयः स्वीकृतः। सोमवासरे च प्रशासनं किञ्चित् परिवर्तनं विधाय
राष्ट्रियहरितप्राधिकरणं निवेदयिष्यति।



उत्तरपश्चिम-बांग्लादेशस्य रंगपुरस्य होरकोली-ठाकुरपाडा ग्रामे आरक्षिभिः
फेसबुक इति सामाजिकसञ्चारतन्त्रे कथितरूपेण इस्लामविरोधि प्रचारानन्तरं हिन्दूनां
गृहेषु आक्रमणारोपे त्रयस्त्रिशज्जनाः निगडिताः। घटनायाम्‌ एको नागरिकः मृतः,
सप्तारक्षिणः समेत्य एकादश जनाः व्रणिता:। रगपुरप्रशासनेन घटनायाः अन्वीक्षणाय
त्रिसदस्यात्यमिका समितिः निर्मितास्ति। समितिरियं साप्ताहावधौ घटनायाः
विस्तृतविरणं प्रदास्यति।

अमेरिका नौसैन्याभ्यास:

अमेरिका दक्षिणकोरिया-देशयो: नौसैन्य-बलाभ्यां संयुक्तयुद्धाभ्यास: प्रारब्ध:।
सैन्याधिकारिशभि: अभ्यासो5यं उत्तराकरियादेशाय स्पष्ट-संचेतना प्रतिपादित:। अस्मिन्‌
चतुर्दिवसीय-सैन्याभ्यासे जापानराष्ट्रमपि सहभागं करिष्यति।

संसदि श्रद्धाजलि कार्यक्रम:

संसदः केन्द्रीकक्षे अद्य संसद-सदस्यैः देशस्य प्रथमशिक्षामन्त्रिणः मौलाना
अबुलकलाम-आजादस्य जयन्त्यवसरे तस्मै श्रद्धाञ्जलिः समर्पितः। संसदः
केन्द्रीयकक्षे गतशताब्दस्य ऊनषष्टितमे वर्षे राष्ट्रपतिना राजेन्द्रप्रसादेन मौलाना
अबुलकलाम-आजदास्य चित्रं स्थापितमासीत्। प्रधानमन्त्रिणा नरेन्द्रमोदिना
ट्वीटसन्देशे मौलाना आजादास्य आचार्य जे.वी. कृपालिन: च जयन्त्यवसरे
प्रतिपादितं यत् भारतीय-स्वतन्त्रता-संग्रामे एतयोः महत्त्वपूर्णयोगदानम् आसीत्।

                                                          इति वार्ता:
