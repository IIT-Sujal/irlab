
दिनाकः 26-04-2018

प्रातः 06:55

मुख्य-वार्ता:

० प्रधानमन्त्री नरेन्द्रमोदी अद्य कर्नाटकराज्यस्य भाजपा-प्रत्याशिभिः पदाधिकारिभिश्च साकं नरेन्द्रमोदी-एप् इत्यस्य
माध्यमेन संवादं करिष्यति।

 प्रशासनेन फेसबुकसूचना-क्षरणप्रकरणे  कैम्ब्रिज-एनालिटिका- फेसबुक-समवायाभ्यां द्वितीयं समनपत्रं प्रेषितम्।
असमे भाजपाप्रशासनस्य प्रथममन्त्रिमण्डलविस्तारे सप्त नूतनमन्त्रिणां शपथग्रहणं समारोहः अद्य भविष्यति।

 आई.पी.एल. स्पर्धामालिकायां गतरात्रौ चैन्नई सुपर-किंग्स-दलेन रॉयल-चैलेंजर्स-बैंग्लोरदलं पराजितम्।

प्रधानमन्त्री-कर्नाटक

प्रधानमन्त्री नरेन्द्रमोदी अद्य प्रातः नववादने कर्नाटक- विधानसभायाः भाजपा-प्रत्याशिभिः पदाधिकारिभिश्च साकं
नरेन्द्रमोदी-एप इति चरिष्णुतन्त्रमाध्यमेन संभाषणं करिष्यति। श्रीमोदी राज्ये नैर्वाचनिक-प्रचाराय प्रोत्साहनं प्रदास्यति।
भाजपादलस्य वरिष्ठनेतारः विधायकाः सांसदाः मोदिनः मार्गदर्शनम् अनुकरिष्यन्ति।

प्रधानमन्त्री प्रगति

प्रधानमन्त्री नरेन्द्रमोदी गतदिने पूर्वसैन्यकर्मिणां कल्याण-सम्बद्धपरिवादसमाधाने प्रगतिं समैक्षत्। श्रीमोदिना
आई.सी.टी. आधारित-प्रगतिकार्यक्रमस्य आध्यक्षं निर्व्युढम्‌। तेन अल्पावधौ समस्या-समाधानोपायाः सबलं प्रतिपादिताः।
सममेव विविधराज्येषु प्रवर्तमानानां परियोजनानाम् अपि समीक्षा कृता।

असमे मन्त्रिमण्डलविस्तारः

असमे सप्तनूतनमन्त्रिणां शपथग्रहणसमारोहः अद्य अनुष्ठास्यते। राज्ये भाजपाप्रशासनसंरचनानन्तरं प्रथमोऽयं
मन्त्रिमण्डलविस्तारः वर्तते। आधिकारिकस्रोतोभिः विज्ञापितं यत् राज्यपालः प्रो. जगदीशमुखी गौहाट्यां राजभवने
नूतनमन्त्रिभ्यः शपथवचनं प्रतिज्ञापयिष्यति।

प्रशासनम्‌ कैम्ब्रिज एनालिटिका

प्रशासनेन फेसबुक सूचना-क्षरण प्रकरणे फेसबुक-कैम्ब्रिज-एनालिटिका समवायाभ्यां द्वितीयं समनपत्रं प्रेषितम्‌। मे
मासस्य दशमदिनांक यावत्‌ प्रत्युत्तरं च अभियाचितम्‌। प्रथमसमनपत्रस्य प्रत्यन्ते स्पष्टताभावे पदक्षेपोऽयं विहितः।

 
नीति आयोग:

नीत्यायोगेन अद्य नवदिल्ल्याम्‌ अटलनवोन्मेषाभियानं प्रारप्स्यते। एकस्यां विज्ञप्तौ नीत्यायोगेन प्रोक्तं यत्‌ अस्यां
योजनायां चितेभ्यः विचरेभ्यः एककोटिरुप्यकाणाम्‌ अनुदानं प्रदास्यते। योजनेयं पञ्चमन्त्रालयानां सहयोगेन प्रचाल्यते

रेलमन्त्रालयः राष्टरूमण्डलक्रीडा

रेलमन्त्रालयेन ऐषमः राष्ट्रमण्डलक्रीडासु पदकविजेतृभ्यः पुरस्कारोद्धोषणा विहितास्ति। राष्ट्रमण्डलक्रीडासु
मन्त्रालयसम्बद्धक्रीडकैः दशस्वर्णपदकानि एकं रजतपदकं चत्वारि कांस्यापदकानि विजितानि। एतेभ्यः क्रमशः
पदकानुसारि पञ्चविंशतिः विंशतिः पञ्चदशलक्षरुप्यकाणां पुरस्काराः प्रदास्यन्ते।

आई.पी.एल.

आई.पी.एल. क्रिकेटस्पर्धामालिकायां गतरात्रौ रोमाञ्चकस्पर्धायां चैन्नई-सुपर-किंग्स दलेन रॉयल चैलेंजर्सबैंग्लोरदलं
पञ्चक्रीडकाणां सुरक्षापूर्वकं पराजितम्‌। षडोत्तरद्विशत् धावनांकलक्ष्यमनुसरा दलनायकेन महेन्द्रसिंहथोनिना धावनांक-
षडकेन सह विजयश्रीः सम्प्रदत्ता। चतुः त्रिंशत् कन्दुकेषु सप्तति धावनांकाय महेन्द्रसिंहधोनी स्पर्धापुरुषत्वेन प्रचितः।
