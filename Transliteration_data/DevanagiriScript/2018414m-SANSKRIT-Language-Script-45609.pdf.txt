
दिनाकः 14-04-2018
प्रातः 06:55
मुख्य-वार्ताः

 कृतज-राष्ट्रम्‌ अद्य डा.भीमराव-रामजी-अम्बेडकरस्य सप्त-
विंशत्यधिक-शततमीं जयन्तीम् उपलक्ष्य तं सादरं संस्मरति।

* अद्य समग्रेऽपि देशे बैशाखी-विशु-रोंगालीबिहू-नबवर्षा-वैसाखादि-
पुथण्डु-पिराष्पु-पर्वाणि सोल्लासं समायोज्यन्ते।

* प्रधानमन्त्री श्रीनरेन्द्रमोदी अद्य छत्तीसगढे जंगला-ग्रामे
महत्त्वाकाडिक्ष-जनपदानां रूपान्तरणाय विशिष्टां योजनामेकां
समुद्घाटयति।

 विशति-प्रतिविशति-क्षेप-चक्राणाम्‌ आई.पी.एल्‌.क्रिकेट्‌-स्पर्धा-
मालिकायां गतरात्रौ रायल-चैलेञ्जर्स-बेंगलूरु-वृन्देन किंग्स-इलैवन-
पञ्जाब-दलं पराजितम्।

अम्बेडकर-जयन्ती

कृतज-राष्ट्रम्‌ अद्य डा.भीमराव-रामजी-अम्बेडकरस्य सप्त-
विंशत्यधिक-शततमीं जयन्तीम् उपलक्ष्य तं सादरं संस्मरति।
अवसरेऽस्मिन् अद्य प्रातः नवदिल्लीस्थे संसद्-भवनाङ्गणे प्रतिष्ठापितायां
तदीय-प्रतिमायां श्रद्धा-सुनांसि समर्पयष्यिन्ते। भारतीय-संविधानस्य प्रमुख-
शिल्पी डा.अम्बेडकर: एक-नवत्यधिके अष्टादश-शत-तमे वर्षे इदानीं
डा.अम्बेडकर-नगर-नाम्ना ख्याते मध्यप्रदेशस्य मऊ-नगरे जनिम् अलभत्।
सः स्वतन्त्र-भारतस्य प्रथमो विधिमन्त्री अवर्तत्। राष्ट्रपतिना श्रीरामनाथ-
कोविन्देन अद्य तदीय-जयन्त्यां सर्वे देश-वासिनः समभि-नन्दिताः सन्ति।
स्वीये सन्देशे श्रीकोविन्दः न्यगादीत्‌ यद्‌ भारतस्य न्यायाधृत-सर्वसमभावि-
समुन्नत-देशत्वेन निर्माणमेव डा.अम्बेडकरं प्रति अस्माकं वास्तविकः
श्रद्धाञ्जलिः भविष्यति।

राष्ट्रपति:-उपराष्ट्रपति:-उत्सवा:

अद्य समग्रेऽपि देशे बैशाखी-विशु-रोंगालीबिहू-नबवर्षा-वैसाखादि-
पुथण्डु-पिराप्पु-पर्वाणि सोल्लासं समायोज्यन्ते। एतस्मिन्‌ शुभावसरे
राष्ट्रपतिना,उपराष्ट्रपतिना च देशवासि-जनान्‌ वर्धापयद् भ्याम्‌ आशास्त
यदिमानि पर्वाणि देशे शान्तिं, सौहार्द, समृद्धिं, सुबहु हर्ष च प्रवर्षिष्यन्ति।

गृहमन्त्रालयः-राज्यानि

गृह-मन्त्रालयेन राज्य-प्रशासनानि निर्दिष्टानि यदद्य अम्बेडकर-
जयन्त्यां कीटृग्विधमपि अप्रियं घटनाजातं वारयितुं तैः सर्व-सम्भवाः पूर्व
पदक्षेपाः ग्राह्याः। मन्त्रालयस्य परामर्श-पत्रे प्रोक्तं यद् अवसरेऽस्मिन्
समाजे नैकाऽपि जन-धन-क्षतिर्यथा स्यात्, तथा तैः सर्वथा प्रयतितव्यम्।

प्रधानमन्त्री-छत्तीसगढम्‌

प्रधानमन्त्री श्रीनरेन्द्र-मोदी अद्य छत्तीसगढे
माओवादिभिर्दुष्प्रभावितस्य बीजापुर-जनपदस्य जंगला-ग्रामे महत्त्वाकाङ्क्षि-
जनपदानां रूपान्तरणाय विशिष्टां योजनामेकां समुद्घाटयति। एतदतिरिच्य,
श्रीमोदी आयुष्मान्-भारत-योजनायाः अन्तर्गतं प्रकल्पितानां सार्धैकलक्ष-
संख्यकानां स्वास्थ्य-कल्याण-केन्द्राणाम् आद्यं केन्द्रमपि तस्माद्
बीजापुरादेव प्रारप्स्यते।

उत्तरप्रदेश:-उन्नावप्रकरणम्

उत्तरप्रदेशे उन्नाव-सामूहिक-बलात्कृति-प्रकरणे मुख्यारोपी भाजपा-
विधायकः कुलदीप-सिंह सेंगरः अद्य लखनउ-नगरस्थे
केन्द्रीयाऽन्वीक्षणाऽभिकरणस्य विशिष्ट-न्यायालये प्रस्तोष्यते।
प्रकरणेऽस्मिन् पीडित-बालायाः पिता न्यायिक-निग्रहणे मृत्युमूपगतः।

अभिकरणस्य मण्डलीयाऽधिकारिभिः विहितायाः पृच्छायाः नैक-होराऽनन्तरं
संगरः गतसायं स्वीयावासात्‌ निगृहीतः। अभिकरणेन सन्दर्भेऽस्मिन्
निलम्बिता: षड् आरक्षि-जनाः अपि पृच्छा-पुरस्परं निग्रहणे प्रेषिताः।

आईपीएल

विंशति-प्रतिविंशति-क्षेप-चक्राणाम्‌ आई.पी.एल्‌.क्रिकेट्‌-स्पर्धा-
मालिकायां गतरात्रौ बेंगलूरु-नगरे प्रवृत्ते रोमाञ्च-कारिणि द्वन्द्वे रायल-
चैलेञ्जर्स-बेंगलूरु-वृन्देन किग्स-इलैवन-पञ्जाब-दलं चतुर्भिः क्रीडकैः
पराजितम्। आद्य-पाल्यां पञ्जाब-दलेन षट्-पञ्चाशदुत्तर -शत-धावनांकानां
विजय-लक्ष्यं प्रस्तुतमासीत्‌।
