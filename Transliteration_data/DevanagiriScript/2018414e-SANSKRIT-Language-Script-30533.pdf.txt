
दिनाकः- 14-04.2018
सायम्‌ - 06:10

मुख्यवार्ता:

 भारतरत्न - डा. भीमराव-रामजी-अम्बेडकरस्य सप्तविंशत्यधिकैक-शतमीं
जयन्तीम् उपलक्ष्य कृतज्ञराष्ट्रम् अद्य तस्मै श्रद्धांजलिं समर्पयति।
राष्ट्रपतिः रामनाथ-कोविन्दः मध्यप्रदेशे महु-स्थले बाबासाहब-अम्बेडकराय
कुसुमांजलिं समार्पयत्‌।

 प्रधानमन्त्री नरेन्द्रमोदी छत्तीसगढे बीजापुर-जनपदस्य जांगला-ग्रामे
आयुष्मान-भारत-योजनायाः अन्तर्गतं सार्धैकलक्ष-स्वास्थ्यारोग्य-केन्द्रेषु
प्रथमं केन्द्रम् उद्घाटयत्।

केन्द्रीय-शिलातैल प्राकृतिकवाति-मन्त्री धर्मेन्द्र-प्रधानः तेलंगाना राज्ये
निर्धन-महिलाभ्यः निःशुल्कं महानसीय वातेन्धनं प्रदातुम् उज्ज्वला-
योजनाम् उद्घाटयत्।

 गतसप्ताहे दौमानगरे तथोक्त-विषाक्त-वात्याक्रमणार्थं सीरिया विरुध्य
अमेरिका-ब्रिटेन-फ़रासदेशैः सयुक्त-सैन्याभियानं प्रवर्तितम्। सीरियादेशेन
प्रोक्तं यत् इदं अन्ताराष्ट्रिय विधेः सुस्पष्टम् उल्लंघनमस्ति।

अम्बेडकर-जयन्ती

भारतरत्न - डा. भीमराव-रामजी-अम्बेडकरस्य सप्तविंशत्यधिकैक-शतमीं
जयन्तीम् उपलक्ष्य कृतज्ञराष्ट्रम् अद्य तस्मै श्रदधांजलिं समर्पयति।
एकनवत्यधिक-अष्टादश शततमे वर्षे भारतीय संविधानस्य मुख्य-शिल्पी
बाबासाहेब अम्बेडकरः मध्यप्रदेशस्य महूस्थले जन्म अलभत्। सम्प्रति नगरमिदं
डा. अम्बेडकर-नगरत्वेन अभिज्ञायते।

स्वतन्त्रभारतस्य असौ प्रथमो विधिमन्त्री अवर्तत। अवसरेऽस्मिन्
अखिलेऽपि देशे नैकेः कार्यक्रमाः समायोजिताः। राष्ट्रपतिना रामनाथ-कोविन्देन
उपराष्ट्रपतिना वेकैया-नायडुना प्रधानमन्त्रिणा नरेन्द्रमोदिना च अद्य प्रातः
संसत्परिसरे बाबासाहब-अम्बेडकरस्य प्रतिमायां कुसुमाञ्जलिः समर्पिता।
बाबासाहब - डा. भीमराव-अम्बेडकरस्य जयन्तीम् उपलक्ष्य समायोजिते
कार्यक्रमे सहभागम्‌ आदातुं राष्ट्रपतिः रामनाथ-कोविन्दः मध्यप्रदेशे डॉ.
अम्बेडकरस्य जन्मस्थलस्य महू-नगरस्य यात्रां व्यदघात्‌। राष्ट्रपतिना तस्मै
कुसुमांजलिः समर्पिता। अवसरेऽस्मिन् सम्भाषमाणेन तेन प्रोक्तं यत् समानतायाः
अधिकार-प्रदानं बाबासाहबस्य संविधाने सर्वाधिक-महत्वपूर्ण-योगदानत्वेन वर्तते।

अम्बेडकरः ईरानी

केन्द्रीय-सूचना प्रसारणमन्त्री स्मृति-ईरानी अब्रवीत् यत् डॉ. भीमराव-
अम्बेडकरेण स्वीय-सम्पूर्ण जीवनं निर्धनेभ्यः समर्पितम्। जनानां मध्ये
समानतायै तेन भूरिशः त्यागो विहितः। श्रीमती ईरानी अमेठी-नगरे मुंशीगंजस्थले
बाबासाहब-डॉ. अम्बेडकरस्य जयन्तीम् उपलक्ष्य समरसता-शोभायात्रयाः शुभारम्भं
विधाय सञ्चारमाध्यमानि सम्बोधयति स्म।

प्रसारभारती-अम्बेडकरः

डॉ. भीमराव-अम्बेडकरस्य जयन्तीम् उपलक्ष्य नवदिल्ल्यां प्रसारभारत्याः
सचिवालये कार्यक्रमः समायोजितः। प्रसारभारत्याः अध्यक्षेण ए. सूर्यप्रकाशेन डॉ.
अम्बेडकराय श्रद्धांजलिः समर्पिता।

प्रधानमंत्री-आयुष्मानः

प्रधानमन्त्री नरेन्द्रमोदी छत्तीसगढे बीजापुर-जनपदस्य जागला-ग्रामे
आयुष्मान-भारत-योजनायाः अन्तर्गतं सार्धैकलक्ष-स्वास्थ्यारोग्य-केन्द्रेषु प्रथमं
केन्द्रम् उद्घाटयत्। श्री मोदी विभिन्नानां परियोजनानाम् उद्घाटनार्थम् अद्य
प्रातः बीजापुर-जनपदं सम्प्राप्तः। शिक्षा-स्वास्थ्य-आधारभूत-सौविधार्थिकस्थिति-
सम्बद्धे मानांक-विषये बीजापुर-जनपदं पञ्चदाशाधिकशतं निर्धनतम् जनपदेषु
विद्यते।

अवसरेऽस्मिन् सम्भाषमाणेन प्रधानमन्त्रिणा व्याहृतं यत् डॉ. भीमराव-
अम्बेडकरेण स्वीय-जीवनं निर्धनेभ्यः समर्पितम्।

शिलातैल-योजना

केन्द्रीय-शिलातैल प्राकृतिकवाति-मन्त्री धर्मेन्द्र-प्रधानः तेलंगाना राज्ये
निर्धन-महिलाभ्यः निःशुल्क महानसीय-वातेन्धनं प्रदातुम्‌ उज्ज्वला-योजनाम्‌
उद्घाटयत्। अद्य सूर्यपेटा-जनपदे मन्त्रिणा प्रायः एकसहस्रं लाभार्थिक्ष्यः
महानसीय-वातेन्धन सम्पक्तिः वितरिता।

अभियानम-सीरिया

गतसप्ताहे दौमानगरे तथोक्त-विषाक्त-वात्याक्रमणार्थं सीरियां विरुध्य
अमेरिका-ब्रिटेन-फ्रांसदेशैः संयुक्त-सैन्याभियानं प्रवर्तितम्। सीरियादेशेन प्रोक्तं यत्
इदं अन्ताराष्ट्रिय विधेः सुस्पष्टम् उल्लंघनमस्ति।
