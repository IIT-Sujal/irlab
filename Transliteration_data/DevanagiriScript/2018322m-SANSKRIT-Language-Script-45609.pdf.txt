दिनांक: 22-03-2018
प्रात: 06:55
प्रवाचकोऽनुवादकश्च - पुरुषोत्तमशर्मा

आशुपिलिकः -राजश पाण्डर

इयम् आकाशवाणी
सम्प्रति वार्ताः श्रूयन्ताम्

प्रवाचकः - पुरुषोत्तमशर्मा

मुख्य-वार्ताः

७ प्रधानमन्त्रिणा नरेन्द्रमोदिना जर्मनराष्ट्राध्यक्षा अंजेला मर्केल: अनवरतं चतुर्थवारं राष्ट्राध्यक्षत्वेन निर्वाचनाय

 वर्धापिता।

 मन्त्रिमण्डलेन कर्नाटके परिवारा तलावारा समुदायद्वयस्य अनुसूचितजनजाति-सूच्यां परिगणनं सैद्धान्तिक-

रूपेणानुमतम्‌|

 प्रशासनेन देशस्य आर्थिककावश्यकतानुगुणं नूतनप्रत्यक्षकर- प्रारूपनिर्माणाय कार्यबलमेकं संघटितम्।

 अपिच,
 
 भारतीय-महिलाक्रिकेटदलं विंशति-विशति-क्षेपचक्राणां त्रिकोणीयशुड्खलायाः प्रथमस्पर्धायाम्‌ अद्य
अस्ट्रेलियादलं सम्मुखी करिष्यति।

प्रधानमंत्री-मर्केल

प्रधानमंत्री नरेन्द्रमोदी सुश्री अंजेला-मर्केल-वर्यायै अनवरतं चतुर्थवारं जर्मनराष्ट्राध्यक्ष-पदग्रहणाय
दूरभाषमाध्ययेन वर्धापितवान्‌। आधिकारिक-वक्तव्यानुसारेण तस्याः सुदृढ- नेतृत्वकृते यूरोपीय-प्रकरणेषु महत्वपूर्ण
भूमिकायै च प्रधानमन्त्रिणा नरेन्द्रमोदिना तस्या: प्रशंसा कृता। श्रीमोदिना देशद्वयस्य सुदृढ़-सम्बन्धानां कृते प्रतिबद्धता

अपि प्रकटिता।

मन्त्रिमण्डलम् कनार्टक

केन्द्रीयमन्त्रिमण्डलेन कर्नाटके समुदायद्वयस्य अनुसूचित-जनजाति-सूच्यां परिगणनं सैद्धान्तिकरूपेण अनुमतम्।
कर्नाटके परिवारा अथ च तलावारा समुदायौ नायका इत्यस्य पर्यायत्वेन स्वीकरिष्येते। सममेव मन्त्रिमण्डलेन
अन्यपश्चवर्तिवर्गस्य वर्गीकरणाय घटितायोगस्य द्वीतीयान्तिम-विस्तारावधिः अपि अनुशंसिता।

आयुष्मान भारत योजना

केन्द्रीय-मन्त्रिमण्डलेन आयुष्मान-भारत इति राष्ट्रियस्वास्थ्यागोपयोजनायै अनुमतिः प्रदत्ता। प्रधानमन्त्रिणः
नरेन्द्रमोदिनः आध्यक्षे गतदिने मन्त्रिमण्डलीयोपवेशने निर्णयोऽयं स्वीकृतः। अस्यां योजनायां प्रतिवर्षं दशकोटि
निर्धनपरिवारेभ्यः पञ्चलक्षरुप्यकाणां स्वास्थगोपप्रदानस्य व्यवस्था विद्यते।

वित्तकार्यबलम्‌

प्रशासनेन एकषष्ट्युत्तैकोनविंशति-वर्षीय-आयकराधिनियमस्य समीक्षायै देशस्य आर्थिकावश्यकतानुगुणं
नूतनप्रत्यक्षकर-प्रारूपनिर्माणाय कार्यबलमेकं सङ्घटितम्। वित्तमन्त्रालयेन एकस्यां विज्ञप्तौ प्रोक्तं यत् प्रारूपनिर्माणे
सामान्यजनानां सहभागिता अपि महत्वपूर्णा वर्तते। अतः वित्तमन्त्रालयेन-आयकरविभागस्य अन्तर्जाल-सङ्केत-
माध्यमेन अप्रैलमासस्य द्वितीयदिनं यावत् जानानाम् अभिमतं याचितमस्ति।

सुषमा-स्वराजः

विदेशमन्त्री सुषमास्वराजः संयुक्त-अरब-अमीरातस्य विदेशराज्यमन्त्रिणम् अनवर-गारगाशं मिलितवती।
नेतृद्वयस्य मिथ: द्विपक्षीय-सम्बन्धसुदूढीकरण-विषये विचार-विमर्श: अभवत्। विदेश-मन्त्रालयस्य प्रवक्ता रवीश-कुमारः
ट्वीट्-संदेशे प्रावोचत् यत् नेतृद्वयेन क्षेत्रीय अथ च वैश्विकस्थितयः परिचर्चिताः।

भारत काबुल

भारतेन स्पष्टीकृतं यदसौ काबुल दुरापादितातङ्क्याक्रमणं निन्दयति। विदेशमन्त्रालयेन उक्तं यत् भारतं
व्रणितानाम् उपचाराय सर्वसम्भवं साहाय्यं करिष्यति। अवधेयमस्ति यत् आतङ्क्याक्रमणमिदं पारसी नववर्षस्य “नवरोजः
इत्यस्य उत्सवे एकत्रितजनानां मध्ये अभवत्। इस्लामिक स्टेट इत्यातङ्कि गुल्मेन विहिते अस्मिन् विस्फोटे
एकत्रिंशज्जनाः मृताः पञ्चषष्टिश्च व्रणिताः।

भारत-ऑस्ट्रेलिया-इंग्लैंड-देशानां महिलाक्रिकेटदलानां विंशतिविशतिक्षेप-चक्राणां त्रिकोणीयशृङ्खला अद्य
प्रारभते। प्रथमस्पर्धायां भारतीयदलं अस्ट्रेलियावृन्दं सम्मुखी करिष्यति। भारतीयसमसयानुसारेण प्रातः 10 वादनात्
स्पर्धेयं मुम्बय्यां प्रारब्धा भविष्यति।

                                                 ॥ इति वार्ता: ॥
