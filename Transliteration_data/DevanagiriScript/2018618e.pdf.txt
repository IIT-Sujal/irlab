
दिनांकः 18-06-2018
सायम्‌ 06:10

मुख्यवार्ताः

 मानवसंसाधन-विकासमन्त्री प्रकाशजावडेकरः प्रावोचत् यत् प्रशासनं
सर्वेभ्यः अल्पमूल्येषु गुणवत्तापूर्णा-शिक्षायै प्रतिबद्धमस्ति।

जम्मू-कश्मीरस्य बांदीपुरा-जनपदे सैन्यबलेन अन्वीक्षणाभियाने अद्य
प्रातः द्वौ आतंकिनौ मारितौ।

राष्ट्रपतिः रामनाथकोविन्दः ग्रीस-देशस्य राष्ट्रपतिना प्रोकोपिस-
पावलोपुलुसेन सह उपवेशनमकरोत्‌।

 

जावडेकरः

मानवसंसाधन-विकासमन्त्री प्रकाशजावडेकरः प्रावोचत्‌ यत्‌ प्रशासनं
सर्वेभ्यः अल्पमूल्येषु गुणवत्तापूर्णा शिक्षां सुलभायितुं प्रतिबदमस्ति। असौ
नवदिल्ल्यां तदीयमन्त्रालयस्य विगतवर्ष-चतुष्टये विहितकार्याणां विवरणं
प्रास्तौत्। प्रोक्तं च यत् देशे शिक्षाप्रणाल्याः सुदृढठीकरणाय त्रयस्त्रिंशत्
नूतनपदक्षेपा: उत्थापिताः। अपि च मध्याहन-भोजनयोजनायै
अतिरिक्तराशेः व्यवस्था कृतास्ति।


जम्मूकश्मीरे आःतकिनौ

जम्मू-कश्मीरस्य बांदीपुरा-जनपदे आतंकिनः विरुध्य कृते
अन्वीक्षणाभियाने अद्य प्रातः सैन्यबलेन द्वौ आतंकिनौ मारितौ। इदानीं
यावत् चत्वारः आतंकिनः मारिताः सन्ति। आराक्षिबलानुसारेण पनारस्य
विपिनेषु बृहत्-संख्यायां आतंकिनां सूचनायाः अनन्तरम् आरक्षिबलानाम्
आतंकिनां च मध्ये भीषण-गोलिकाप्रहाराः अभवन्। विगत-सप्ताहे द्वौ
आतंकिनौ व्यापादितौ आस्ताम् एकः सैनिकः च हुतिंगतः आसीत्।

 

जेटली
केन्द्रीयमन्त्री अरुणजेटली अवादीत् यत् अष्टदशाधिक-द्विसहस्रतम-
वर्षस्य अंतिम-त्रैमासिक्याम् आर्थिक-वृद्धि-दरं सप्त-दशमलव-सप्त-सप्त-
प्रतिशतं वर्तते। अतः सिद्धमस्ति यत् भारतस्य अर्थव्यवस्था विश्वस्य
विकासशीलासु अर्थव्यवस्थासु वर्तते।

राष्ट्रपति: ग्रीस

राष्ट्रपतिः रामनाथकोविन्दः ग्रीस-देशस्य राष्ट्रपतिना प्रोकोपिस-
पावलोपुलुसेन सह उपवेशनमकरोत्। उभयो: मिथ: आर्थिक-व्यापारिक-
सहयोग-संवर्धनं समेत्य पारस्परिक-हितसम्बद्धेषु विषयेषु चर्चा अभवत्‌।
देशद्वयस्येतिहासिकसम्बन्धाः आसन्‌ श्रीकोविन्टस्य अनया यात्रया च
अतोऽपि सुदृढाः भविष्यन्ति।

सुषमा इटली इटली

विदेशमन्त्री सुषमास्वराजः देश-चतुष्टस्य यात्रायाः प्रथमे चरणे अद्य
इटली देशस्य प्रधानमन्त्रिणं विदेश-मन्त्रिणं च मिलितवती। देशद्वयस्य
मिथः विविधक्षेत्रेषु पारस्परिक-सहयोगाय वार्ता संजाता। यात्रायाः द्वितीये
चरणे श्रीमती स्वराज: अदय फ्रांसदेशं प्रति यास्यति।


असमराज्ये उपत्यकायाः प्रमुख-नदीनां जलस्तरे न्यूनता इश्यते।
अलकापुर-निर्वाचन-क्षेत्रे जलाप्लाव-कारणात्‌ स्थितिः चिन्ताकरी वर्तते।
हैलाकांडी-जनपदे द्वौ शवौ प्राप्तौ। अत्रान्तरे त्रिपुरायाम् अपि नदीनां
जलस्तरे न्यूनता दृश्यते। राज्यशासनम् अवादीत् यत् जनाः साहाय्य-
शिविरेभ्य: पुनः गृहं प्रति गच्छन्ति। उनाकोटि जनपदे अपि जनजीवनं
सामान्यं भवति।

 
जापान-भूकम्पः

जापाने ओसाका नगरे अद्य प्रातः संजाते प्रबलभूकम्पे त्रयो जनाः
मृताः, द्विशताधिकाः च ब्रणिताः। भूकम्पस्य तीव्रता षड्दशमलव एक
मिता उटङ्किता। तत्रत्यैः ऋतुविज्ञान-विभागाधिकारिभिः प्रोक्तं यत्
आगामि कतिपय-दिवसेष्वपि भूकम्प: सम्भावितोऽस्ति।


                                  इति वार्ताः

 

 

 
