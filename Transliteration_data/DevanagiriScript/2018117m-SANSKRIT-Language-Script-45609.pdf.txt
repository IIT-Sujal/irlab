संस्कृतवार्ताः

दिनांक: - 17/ 01/ 2018
प्रातः - 06 : 55

प्रवाचकोऽनुवादकश्च - पुरुषोत्तम-शर्मा

आशुलिपिकः - अवलद-नजमः

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - पुरुषोत्तम-शर्मा

मुख्यवार्ताः

० प्रधानमन्त्री नरेन्द्रमोदी इजराइलस्य प्रधानमन्त्री बेन्यामिननेतनयाहू च अद्य गुजरातस्य यात्रां करिष्यति।

० केन्द्रीयान्वेषणाभिकरणेन व्यापमवञ्चनाप्रकरणे भोपालस्य विशेष-न्यायालये आरोपपत्रं प्रस्तुतम्‌।

* केन्द्रेण पूर्वोत्तरराज्येषु द्रभाषसेवासमेधितुं दशसहस्रकोटिरुप्यकाणां परियोजना अनुमता।

० अपि च,

० भारत-दक्षिणाफ्रिकादलयोः द्वितीयक्रिकेट-निकषस्पर्धायाम् अन्तिमे दिने भारतीयदलं
द्वितीये पर्याये क्रीडकत्रयस्य हानौ पञ्चत्रिंशत् धावनाङ्केभ्यः अग्रे क्रीडिष्यति।

प्रधानमन्त्री-नेतन्याहू-गुजरात

प्रधानमन्त्री नरेन्द्रमोदी इज्राइलदेशस्य प्रधानमन्त्रिणा बेन्यामिन-नेतन्याहुना सह अद्य
गुजरातं गमिष्यति। अहमदाबादे साबरमती आश्रमे महात्मागान्धिने श्रद्धाञ्जलिः समर्पणात् प्राक्
एकस्मिन् पथप्रयाणे नेतृद्वयस्य गुजरातशैल्यां स्वागतं भविष्यति। ततः परं प्रधानमन्त्रिद्वयं
भारत-इज्राइलयोः संयुक्तोपक्रमाणां भ्रमणं करिष्यतः।

व्यापम्‌

केन्द्रीयान्वेषणाभिकरणेन व्यापम-प्रवञ्चनाप्रकरणे मध्यप्रदेशस्य प्राक्तन्‌ मन्त्रिणं
लक्ष्मीकान्तशर्माणं तस्य विशेषसेवाधिकारिणं विनवति अन्यारोपिणः च विरुध्य आरोपपत्रं
प्रस्तुतम्। भोपालस्य विशेषन्यायालये प्रकरणस्य वादश्रवणं भविष्यति।

पूर्वोत्तरभारत

केन्द्रप्रशासनेन पूर्वोत्तिरभारते दूरभाषसेवासमेधितुं दशसहखकोटिरुष्यकाणां परियोजना
अनुमोदिता। गुवाहाट्यां वार्ताहरैः सह सम्भाषमाणः दूरसञ्चारमन्त्री मनोजसिन्हा प्रावोचत् यत्
वर्षद्वये नेके परियोजनाः पूर्णाः भविष्यन्ति। तेनोक्तं यत् लक्ष्यप्राप्तये अरुणाञ्चल-असमराज्ययोः
मिथः द्वे सन्धिपत्रे हस्ताक्षरिते स्तः।

सांवैधानिकपीठम्

मुख्यन्यायाधीशस्य दीपक-मिश्रस्य नेतृत्वे पञ्चन्यायाधीशानां सांवैधानिकपीठं
महत्त्वपूर्णप्रकरणेषु अद्यारभ्य वादश्रवणं करिष्यति। अस्मिन् सांवैधानिकपीठे न्यायाधीशः
ए.के.सिकरी न्यायाधीशः एम.एम.खानविल्करः, न्यायाधीशः डी.वाय.चन्द्रचूडः, न्यायाधीशः,
 सन्ति।

हज-यात्रानुदानम्‌

केन्द्रेण अस्मिन्‌ वर्षात्‌ हज्‌ यात्रानुदानं समाप्तम्‌। अल्पसंख्यक-प्रकरणानां मन्त्री मुख्तार-
अन्वासनक्रवी प्रावोचत्‌ यत्‌ अस्मिन्‌ वर्षे पादोनद्विलक्ष-जनाः अनुदानं विनैव  हजयात्रां
करिष्यन्ति तेनोक्तं यत्‌ अनुदानराशेः उपयोगः अल्पसङ्ख्यकवर्गणां बालिकानां महिलानां च
शिक्षाव्यवस्थायां भविष्यति।

राष्ट्रपतिः-पुरस्कारप्रदानम्

राष्ट्रपतिः रामनाथकोविन्दः अद्य नवदिल्ल्यां राष्ट्रपतिभवने एकस्मिन् समारोहे
षोडशोत्तरद्विसहस्रतमवर्षस्य संगीतनाटक-अकादमी पुरस्कार-सम्मानितेभ्यः कलाकारेभ्यः
पुरस्कारराशिः आङ्गवस्त्रं तामपत्रं च वितरिष्यति।

संयुक्तराष्ट्रम्

संयुक्तराष्ट्रसचिवः एंतोनियो-गुतरशः प्रावोचत्‌ यत्‌ आतङ्कवादस्य निराकरणाय
परस्परसहयोगसंवर्धनाय आतङ्करोधि-अभिकरणप्रमुखाणां संयुक्तराष्ट्र-सम्मेलनं जूनमासे
समायोजयिष्यते। संयुक्तराष्ट्रमहासभायाः अनौपचारिकोपवेशनानन्तरं तेन वक्तव्यमिदं प्रदत्तम्।

क्रिकेट

भारतदक्षिणापफ्रिकादलयोः द्वितीयक्रिकेट-निकषस्पर्धायाम्‌ अद्य अन्तिमेदिने भारतीयदलं
द्वितीयपर्याये क्रीडकत्रयस्य हानौ पञ्चत्रिंशत् धावनाङ्केभ्यः अग्रे क्रीडिष्यति। दक्षिणफ्रिका-दलेन
द्वितीयपर्याये अष्टपश्चाशदुत्तरद्विशतं धावनाडकाः निर्मिताः आसन्‌। स्पर्धा विजेतुं भारतीयदलाय
द्वापञ्चाशदुत्तरद्विशतं धावनाङ्कानाम् आवश्यकता वर्तते।

                                                इति वार्ताः ॥
