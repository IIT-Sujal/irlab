
दिनांकः 10-07-2018

सायं - 06:10
मुख्य-वार्ताः

 भारत-दक्षिणकोरियेतिदेशद्वयोर्मध्ये विविधक्षेत्रेषु चत्वारि सन्धिपत्राणि
हस्ताक्षरितानि।

 उच्चतमन्यायालयः साहमत्या-समर्लैगिक-सम्बन्ध प्रकरणे प्रदत्तनिर्णयं
समीक्षिष्यति।

 जम्मूकश्मीरस्य शोपियांजनपदे सुरक्षाबलैः संघर्षे आतंकवादिद्वयं व्यापादितम्।

 मुम्बय्याम्‌ अनारतवृष्ट्याधिक्येन जनजीवनं दुष्प्रभावितम्‌।


कोरियादेशस्य राष्ट्रपतिः

भारत-दक्षिणकोरियेतिदेशाभ्यां वाणिज्यिक-सांस्कृतिकादानप्रदानादि-विविधक्षेत्रेषु
चत्वारि सन्धिपत्राणि हस्ताक्षरितानि। अवधेयमस्ति यत्‌ प्रधानमन्त्री नरेन्द्रमोदी
दक्षिणकोरियादेशस्य राष्ट्रपतिः मून-जे-इनश्चाद्य नवदिल्ल्यां शिष्टमण्डलस्तरीयं सम्भाषणम्
समाचरितवन्तौ। दक्षिणकोरियायाः राष्ट्रपतिना सार्धं विज्ञापिते संयुक्त-वक्तव्ये प्रधानमन्त्रिणा
नरेन्द्रमोदिना कोरियादेशस्य विकासः भारताय प्रेरणाप्रदायकः समुपवर्णितः। सहैव तेन
एतदपि कथितः यत् राष्ट्रपतिः श्रीमूनः विशेषरुपेण सामरिक-सम्बन्धान् दृढीकरणाय प्रयत्नम्
आचरति। राष्ट्रपतिः श्रीमूनः अद्य प्रातः राष्ट्रपतिभवने स्वागतीकृतो जातः।
राष्ट्रपतिपदसम्भालनानन्तरं श्रीमूनस्य प्रथमेयं भारतस्य यात्रा वर्तते।


जम्मूकश्मीरः

जम्मूकश्मीरस्य शोपियांजनपदे सुरक्षाबलैः संघर्षे जैश-ए-मोहम्मदगुल्मस्य
व्यापादितम्। संघर्षे सैनिकद्वयं समेत्य नैके नागरिकाः अपि व्रणिताः जाताः। क्षेत्रे प्रातः
आतंकवादिनां सूचना प्राप्त्यनन्तरं संघर्षोऽयं प्रारब्धः।

उच्चतमन्यायालयः

उच्चतमन्यायालयः अद्य साहमत्या-समलैंगिक-सम्बन्ध प्रकरणम् अधिकृत्य वादश्रवणम्
आचरति। यस्मिन् सम्बंधमिमम् आपराधिकश्रेण्यां न गण्यते इति विरूध्य याचिका समाहूता
आसीत्‌। शीर्षन्यायालयेन कथितं यत्‌ त्रयोदशोत्तर-द्विसहस्रतमे वर्षे प्रकरणे श्रावित-
दिल्लीउच्चन्यायालयस्यादेशं समीक्षिष्यति। अवधेयमस्ति यत् दिल्ली-उच्चन्यायालयेन
सम्बन्धः आपराधिकश्रेण्याः पृथक् करणस्य निर्णयः शीर्षन्यायालयेन निरस्तीकतः आसीत्।

केन्द्रीयगृहमन्त्रिणा राजनाथसिंहेन उत्तरपूर्वीयक्षेत्रेषु निवेषणस्य वृत्यवसरस्य
चावश्यकता प्राथम्येन समुपवर्णिता। तेन प्रोक्तं यत्‌ वैक्तिक-निवेशकानां कृते
सुरक्षितस्थलत्वेन क्षेत्रमिदं भवेत्। येन निवेशकाः सारल्येन समस्यासमाधानं प्राप्नुयुः। क्षेत्राणां
 च विकासः भवतु। असौ शिलौंगे उत्तरपूर्व-क्षेत्रीय-परिषदः सप्तषष्टितम-समग्रसत्रस्य
समापनसमारोहं सम्बोधयति स्म। अत्रान्तरे तेन एतदपि निगदितं यत् एतत्क्षेत्राणि
अलौकिक-विकास-क्षमतायुतानि सन्ति।

मुम्बईनगरे तदुपनगरेषु तद्यथा थाणे-कल्याण-दौम्बीवलि-पालघरेषु च
अनारतवृष्ट्याधिक्येन जनजीवनं दुष्प्रभावितम्‌। यातायातं समेत्य विमानसेवा,
रेलसौविध्यञ्च राज्ये प्रभावितम् दृश्यते। विधानसभायां सम्बोधयन् महाराष्ट्र-मुख्य-मन्त्रिणा
देवेन्द्र-फडणवीसेन कथितं यत् प्रशासनं स्थितिं सामान्यीकरणाय सर्वसम्भवप्रयासान्
विदधाति।

जापाने अनारतवृष्टिः

जापानेस्य पश्चिमप्रान्तेषु वृष्ट्याधिक्येन भूस्खलनेन च षटूपञ्चाशदधिकैकशतं जनाः
कालग्रासीभूताः। नैके च विलुप्ता: सूच्यन्ते। तत्रत्यो प्रशासनानुसारं विगतेषु षट्त्रिंशद्वशेषु
वृष्ट्याधिक्येन प्रथमं तावत्‌ मृतकाणां संख्या एतावती संवर्धिता। अपरत्र नदीनां जलस्तरम्‌
आपत्विहनादुपरि विद्यते अतः दुष्प्रभावितस्थलेभ्यः जनाः  सुरक्षितस्थलेषु प्रापयन्ति।

अफगानिस्तानम्

अफगानिस्तानस्य जलालाबादे आत्माघात्याक्रमणे दशजनाः निधनमुपगताः। तत्रत्यो
प्रवक्तानुसारम् आक्रमणमिदम् अफगान-सुरक्षाबलवाहननिकषा सञ्जातम्। विस्फोटे चत्वारो
अन्यजनाश्च व्रणिताः सूच्यन्ते।

फीफा विश्वचषकस्पर्धा

फीफा विश्वचषकपादकन्दुकस्पर्धायां प्रथमोपान्त्यचक्रीया स्पर्धा अद्य भविष्यति।
अस्यां स्पर्धायां फ़्रांसदलं बेल्जियमवृन्दं सम्मुखीकरिष्यति। भारतीय-समयानुसारेण रात्रौ
सार्धैकादश-वादनात्‌ स्पर्धेऽयं प्रारप्स्यते। द्वितीयोपान्त्यचक्रीया स्पर्धा श्वो भविष्यति।

                                                        । इति वार्ताः ॥

 

 
