संस्कृतवार्ताः
दिनांक: - 14/ 12/ 2017
प्रात: - 06 : 55
मुख्यवार्ता:

 गुजरातविधानसभानिर्वाचनानां कृते द्वितीयान्तिमचरणात्मकमतदानम्‌ अद्य भविष्यति।

 प्रथानमन्त्री नरेन्द्रमोदी नौसैन्यबलस्य स्कोर्पीनि-श्रेण्याः कलवरी जलपोतं
राष्ट्रायार्पयिष्यति।

 प्रशासनेन संसदः शीतकालीनसत्रात्‌ प्राक्‌ अद्य सर्वदलीयोपवेशनं समाहूतम्‌।

 बैडमिण्टन स्पर्धायां दुबई-सुपर-सीरिज़-शृंखलायां भारतस्य पी.वी.सिन्धुना चीनस्य ही-
विंगजियाओ पराजिता।

गुजरातविधानसभा-निर्वाचनानां कृते द्वितीयान्तिमचरणत्मकमतदानम् अद्य प्रातः
अष्टवादनात् सायं पञ्चवादनं यावत् भविष्यति। अस्मिन् चरणे त्रिनवति आसनानां कृते
पञ्चविंशतिसहस्राधिकमतदानकेन्द्राणि निर्मितानि सन्ति। येषु द्वाविंशतिलक्षाधिक-
द्विकोटिमतदातारः एकपञ्चाशदुत्तर-अष्टशतं प्रत्याशिनां भाग्यस्य निर्णयं करिष्यन्ति।

प्रधानमन्त्री-कलवरी

प्रधानमन्त्री नरेन्द्रमोदी अद्य मुम्ब्य्यां स्कोर्पीन श्रेण्याः प्रथम जलपोतं आई.एन.एस.
कलवरी इत्यमुं राष्ट्राय समर्पयिष्यति। कार्यक्रमः नौसैन्यबलस्य डाकयार्ड स्थात्रे समायोक्ष्यते।
कार्यक्रमे रक्षामन्त्री निर्मला-सीतारमणः नौसेन्यप्रमुखः एडमिरल सुनीलः लाम्बा अन्ये च शीर्ष-
रक्षाधकारिणः सहभागिनः भविष्यन्ति।

प्रधानमन्त्री-सिङ्गापुरम्‌
सिङ्गापुरस्य वरिष्ठमन्त्री गोह-चोक-टोंगः गतदिने नवदिल्ल्यां प्रधानमन्त्रिणं
नरेन्द्रमोदिनम् अमिलत्। प्रधानमन्त्रि-कार्यालयेन एकस्मिन् विज्ञप्तौ प्रतिषादितं यत् उभयोः
मिथः पारिस्परिक-हितसम्बद्धेषु क्षेत्रीयेषु अथ च वैश्विकप्रकरणेषु परिचर्चा सञ्जाता।


केन्द्रप्रशासानेन संसदः शीतकालीनसत्रारम्भात् प्राक् सदनद्वयस्य सुचारूसंचालनाय अद्य
सर्वदलीयोपवेशनं समाकारितमस्ति। अवधेयमस्ति यत् संसदः शीतकालीनसत्रं जनवरी मासस्य
पञ्चमदिनाङ्कं यावत् भविष्यति। लोकसभाध्यक्षया सुमित्रामहाजनवर्यया अपि सायंकाले
सर्वदलीयोपवेशनं समाहूतमस्ति।

निर्वाचनायोगः-प्रसारणवाहिनी

निर्वाचनायोगेन कांग्रेसदलस्य नेतुः राहुल-गान्धिनः गुजरातस्य प्रसारणवाहिन्यै
प्रदत्तसाक्षात्कारप्रकरणे सोमवासरस्य सायं पञ्चवादनं यावत्‌ उत्तरमभियाचितम्‌। आयोगेनोक्तं
यत् आदर्शाचारसंहितोलङ्घनाय कथं न तं विरुध्य कार्यचारणं विधातव्यम्। अत्रान्तरे
कांग्रेसदलेन निर्वाचनायोगस्य विरोधः कृतः। तद् दलस्य वरिष्ठनेतुः अशोकगहलोतस्य नेतृत्वे
प्रतिनिधिमण्डलेन निर्वाचनायोगे विरोधः पञ्जीकारितः।

नगालैण्ड-विधानसभा

नगालैण्ड-विधानसभायाः द्विदिवसीयं शीतकालिकसत्रम्‌ अद्य प्रारभते। अस्मिन्‌ सत्रे
बहुप्रतीक्षितं राज्यलोकायुक्तविधेयकं प्रस्तोष्यते।


बैडमिण्टन् क्रीडायां दुबई-सुपर-सीरीज्ञ-शृंखलायां भारतस्य पी.वी-सिन्धुना चीनस्य
ही.बिंगजियाओ एकविंशतिः-एकादश, षोडश-एकविंशतिः, एकविंशतिः- अष्टादश
अङ्कान्तरालेन पराजिता। परं पुरुषेकलवर्गे भारतस्य किदाम्बी-श्रीकान्तः पराजितः अभवत्।



भारतश्रीलङ्कयोः एकदिवसीयक्रिकेट-शुङ्खलायाः द्वितीया स्पर्धा भारतेन विजिता।
भारतीय-दलेन प्रथमक्रीडयता त्रिनवल्युत्तरत्रिशतं धावनाङ्कानां लक्ष्यं प्रदत्तमासीत्‌।
लक्ष्यमनुसरता श्रीलङ्क्या अष्टक्रीडकाणां हानौ निर्धारितपश्चाशत्क्षेपचक्रेषु
एकपञ्चाशदुत्तरद्विशतं धावनाङ्काः अधिकगताः आसन्। रोहित-शर्मणा अष्टोत्तरद्विशतं
धावनाङ्काः रचिताः, असौ स्पर्धापुरुषः संवृत्तः।
