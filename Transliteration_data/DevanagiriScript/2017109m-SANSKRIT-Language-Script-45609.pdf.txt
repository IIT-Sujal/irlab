संस्कृतवार्ता:

दिनांकः -09-10-2017

प्रातः- 06.55

प्रवाचकोऽनुवादकश च - परमानन्द-झाः

आशुलिपिकः- हरीश-भण्डारी

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः परमानन्द-ज्ञाः

मुख्य-वार्ताः

प्रधानमन्त्री श्रीनरेन्द्र-मोदी ब्रूते यत्‌ प्रशासनं मत्स्य-जीविनां साहाय्यमुद्दिश्य देशे नील-
क्रान्ति-प्रवर्तनार्थं विचिन्तयति।

मुख्य-निर्वाचनायुक्तेन सन्नीतं वरिष्ठ-निर्वाचनाधिकारिणां वृन्दम्‌ अद्य गुजरातस्य द्वि-
दिवसीयां यात्रां समारभते।

अपि च,
फीफा-विश्व-चषकीय-पादकन्दुक-स्पर्धा-शृंखलायाम् अद्य भारतं कोलम्बिया-दलं सम्मुखी-कुरुते।

प्रधानमन्त्री-गुजरातः

प्रधानमन्त्री श्रीनरेन्द्र-मोदी ब्रूते यत् प्रशासनं मत्स्य-जीविनां साहाय्यमुद्दिश्य देशे नील-
क्रान्ति-प्रवर्तनार्थ विचिन्तयति। गुजरातस्य भरूच-क्षेत्रे ह्यो जन-सभामेकां सम्बोधयता श्रीमोदिना
समुदीरितं यत् प्रशासनेन मत्स्योद्योग-वर्धनाय धीवरेभ्यो नाममात्रं कुसीदम् आगृह्य विशिष्ट-
प्रविध्युपेताः नौकाः उपायानी-करिष्यन्ते।

 

मुख्यनिर्वाचनायुक्तः-गुजरातः 

मुख्य-निर्वाचनायुक्तेन ए.के-जोति-वर्येण सन्नीतं वरिष्ठ-निवाचनाधिकारिणां वृन्दम्‌ अद्य
गुजरातस्य द्वि-दिवसीयां यात्रां समारभते। तत्र राज्ये आगामिनि मास-द्वये सम्भावितानि
विधानसभा-निर्वाचनानि आलक्ष्य वृन्दमिदं तत्रत्यां प्राङ्-नैर्वाचनिकीं सज्जां समीक्ष्यते।

मसूरीकरणम्‌-जम्मूकश्मीरः

जम्मू-कश्मीर-प्रशासनेन ड्न्द्रधनुष योजनायाः अन्तर्गतं पूर्णम्‌ मसूरीकरणं लक्ष्यीकृत्य
किञ्चिद् विशिष्टमभियानं गतदिवसे समारब्धम्। एतद्-विषयिणी सूचना च राज्य-स्वास्थ्य-
मन्त्रिणा बाली-भगतेन कोट-बलवाल-चिकित्सालये ह्यः उक्ताभियानं समा-रभमाणेन संप्रदत्ता।
जम्मू-कश्मीरेण एतदभियानं ह्यो गुजरातस्य वडनगरे प्रधानमन्त्रि-द्वारा राष्ट्रिय-स्तरे
इन्द्रधनुषाभियानस्य समारम्भम् अनुसृत्य प्रवर्तितम्।

भारतीयवायुसेना-स्वागतसमारोहः

भारतीय-वायुसैन्य-प्रमुखः मार्शल् बी.एस.धनोवा ह्यो भारतीय-वायुसेना-दिवसम् उपलक्ष्य
गतसायं नवदिल्लीस्थे स्वीयावासे स्वागत-समारोहं समायोजितवान्। विशिष्ट-समायोजनेऽस्मिन्
राष्ट्रपतिः, उपराष्ट्रपति, प्रतिरक्षा-मन्त्री, स्थलसेना-प्रमुखः, इतरे गण-मान्याश्चो स्थिताः
अवर्तन्त।

फीफा-भारतम्‌

सप्तदश-वर्षाभ्यन्तर-वयसां कृते सम्प्रति नवदिल्ल्याम् अनु-वर्तमानायां फीफा-विश्व-
चषकीय-कन्दुक-स्पर्धायाम्‌ अद्य अ-वर्गीये द्वन्द्वे भारतं कोलम्बिया-दलं सम्मुखी-
कुरुते। स्पर्धेयं नवदिल्ल्यां जवाहर-लाल-नेहरू-क्रीडा परिसरे रात्रौ अष्ट-वादनात्प्रभृति प्रवर्तिष्यते,
यस्याः साक्षाद्-विवरणम् आकाशवाणी-तः क्रमशो हिन्द्यांग्ल-भाषाभ्यां श्रोतुं शक्यते।

 