संस्कृतवार्ताः

दिनांकः - 25-03-2017
 सायं- 06.10

अनुवादकः - निरञ्जनः कुमार -"निर्मलः"

सहायकः ~ राजीवः

इयम्‌ आकाशवाणी

सम्प्रति वार्ताः श्रूयन्ताम्


प्रवाचकः - निरञ्जनः -"निर्मलः'

मुख्य-वार्ताः

* प्रधानमन्त्रिणा प्रोक्तं यत्‌ कृषकेभ्यः समुचितं मूल्यं दापयितुं
कृषिपरिष्कार-सम्बद्धाः व्यापक-कार्यक्रमाः प्रवर्त्यन्ते।

० आकाशवाण्याः मन की बात इति कार्यक्रमे प्रधानमंत्री फिट इण्डिया
आन्दोलनम्‌ आरब्धुं युवजनान् समाकारयत्। आयुष्मान-
भारतयोजनाया: अन्तगर्तः प्रायः दशकोटि- परिवारेभ्य प्रत्येकं
पञ्चलक्षरुप्यकाणाम्‌ आगोपः प्रदास्यते।

० अपि च,

प्रधानमन्त्री 'मन की बात'

प्रधानमन्त्रिणा प्रोक्तं यत् कृषकेभ्यः समुचितं मूल्यं दापयितुं
कृषिपरिष्कार-सम्बद्धाः व्यापक-कार्यक्रमाः प्रवर्त्यन्ते। आकाशवाण्याः 'मन
की बात' इति कायक्रमे श्रीनरेन्द्रमोदिना निगदितं यत् प्रशासनं प्रथमं
ग्रामाणां स्थानीय-अन्नक्रयविक्रय- केन्द्राणि समग्र-विपणिभिः सह अनन्तर
विश्व-विपणिभि: सह संयोजयितुं कार्यमाचरति। श्रीमोदी व्याहरत् यत्
भारतं स्वास्थ्यक्षेत्रे पारम्परिक-दृष्टिकोणतः अग्रे सम्प्रास्तमस्ति।
तेनोदीरितं यत् सर्वे मन्त्रालयाः विभागाश्च सम्भूय कार्यमाचरन्ति।
श्रीमोदिना प्रोक्तं यत् अखिलऽपि देशे आरोग्य-केन्द्राणां स्थापनार्थं
व्यापकस्तरे कार्य विधीयते। आयुष्मान-भारत-योजनाम्‌ उल्लेखयन्
प्रधानमन्त्रिणा भणितं यत् प्रत्येक परिवाराय उपचारार्थं पंचलक्ष-
रूप्यकाणाम् आगोपं प्रदास्यते।

श्रीमोदिना प्रोक्तं यत् पञ्चविंशत्यधिकद्विसहस्रतम-वर्ष यावत् भारतं
क्षयरोगमुक्तं कर्तु लक्ष्यं निर्धारितमस्ति। प्रधानमन्त्री न्यगदत् यत् योगः
सम्प्रति जनान्दोलनं सञ्जातोऽस्ति। श्रीमोदी संविधान जनकं डा. भीमराव-
अम्बेडकरं स्मारयत्। आगामि मासे चतुर्दशे दिवसे तस्य जयन्ती
समायोजयिष्यते। आगामि-मासस्य पर्वाणि अभिलक्ष्य प्रधानमन्त्रिणा जनाः
वर्धापिताः।

जम्मू कश्मीर प्रतिसंघर्षः

जम्मू्‌-कश्मीरे बडगामजनपदे अद्य सुरक्षा-बलैः सह सञ्जाते
प्रतिसंघर्ष एक: आतंकवादी व्यापादितः। वीरभा-क्षेत्रे आतकवादिनाम्‌
उपस्थितिसम्बद्धं वृत्तम् अनुसृत्य सुरक्षाबलैः गतरात्रौ अन्वेषणाभियानं
प्रवर्तितम्। आरक्षिबलैः सूचितं यत् आतंकवादिभि: अविचर्यैव
गोलिकावर्षणम्‌ आरब्धम्। अस्यां घटनायाम् एका महिला अपि व्रणिता।

रामनवमी

अद्य देशस्य विभिन्न भागेषु रामनवमी पर्व सश्रद्धं सोल्लासं च
आमान्यते। पर्वेदं भगवान् राम-रुपेण भगवतः विष्णोः सप्तम्‌ अवतार
रुपेण समायोज्यते। उत्तरप्रदेशे पवित्रयां गंगानद्यां सरयूनद्याम् अन्यासां
नदीनां च अवसरेऽस्मिन् श्रद्धालवः: पुण्यावगाहनम् आचरन्ति श्रद्धालुभिः
मन्दिरेषु अर्चना विधीयते।मुख्यमन्त्रिणा योगिना आदित्यनाथेन प्रसिद्धे
गोरखनाथ-मन्दिरे विशिष्टार्चना विहिता। राष्ट्रपतिना रामनाथ- कोविन्देन
उपराष्ट्रपतिना वेंकैया-नायडुना प्रधानमन्त्रिणा नरेन्द्रमोदिना च जना:
वर्धापिता:।

भाजपा मोदी एप्प

अद्य भाजपादलेन प्रोक्तं यत्‌ नरेन्द्रमोदी एप्प द्वारा प्रधानमन्त्रिणः
लक्षशः प्रशंसकेभ्यः कार्यकर्तृभ्यश्च मञ्च: प्रदीयते। कांग्रेस-अध्यक्षेण
राहुलगान्धिना मोदी-एप्प इत्यस्य दुरुपयोग सम्बद्धे आक्षेप-विषये
भाजपा-दलेन निगदितं यत् सत्यं तु इदं वर्तते यत् सूचनानां उपयोगः
तृतीय-पक्षस्य सेवा-माध्यमेन केवलं विश्लेषणार्थ विधीयते।

महिला क्रिकेट्‌

विंशति प्रति विशति-त्रिकोणीय-महिला-क्रिकेट-स्पर्धा-मालिकायां
इंग्लैण्डदलेन भारतीय-वृन्दं सप्त-क्रीडकाणां सुरक्षापूर्वक पराजितम्। प्रथमं
दण्डेन क्रीडता भारतीय-दलेन चर्तुणा क्रीडकाणां हानिपूर्वकं
अष्टनवत्यधिकैकशतं धावनाकानां लक्ष्यं प्रस्तुतम्।

 

                                                         |:इति वार्ताः ।
