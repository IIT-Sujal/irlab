संस्कृतवार्ताः
दिनांक:- 09-01.2018
सायम्‌ - 06:10

मुख्यवार्ता:

७ प्रधानमन्त्रिणा नरेन्द्रमोदिना विदेशेषु भारतीयमूलस्य सांसदाः अध्यर्थिताः यत्
ते भारतोदये सहभागिनो भवेयुः।

७ शीर्ष-न्यायालयेन स्वादेशः संशेधितः, प्रोक्तं च यत् चल्रच्चित्रालयेषु
राष्ट्रगानवादनमानिवार्य नास्ति।

७ जम्मूकश्मीरे अनन्तनागजनपदे सुरक्षाभटैः साकं संजात-संघर्षे आतंकिद्वयं
व्यापादितम्।

प्रधानमन्त्री-प्रवासि-सांसद-सम्मेलनम्

प्रधानमन्त्रिणा नरेन्द्र-मोदिना विश्वस्य विभिन्नदेशेभ्यः समागताः
भारतीयमूलस्य सांसदाः आग्रहिताः यत् ते भारतोदये सहभागिनो भवन्तु।
देशस्यार्थिकोन्नतये उत्प्रेरकाश्च सिध्यन्तु अद्य नव-दिल्ल्यां प्रवासि-भारतीय-
सांसदानां सम्मेलनम् सम्बोधयता श्रीमोदिना प्रोक्तं यत् ते भारतस्योन्नति-गाथां
आसमन्तात् प्रसार्य वेदेशिक-प्रत्यक्ष-निवेशाकर्षणे साहाय्यमाचरितुम् अर्हिष्यन्ति।
अनेनोक्तं यत् नातिपूर्व देशे प्रत्यक्ष-वैदेशिक-निवेश-रूपेण षोडश-खर्बुद-डालर-
मूल्यात्मको राशिः समागतः। श्रीमोदिना भणितं यत् तस्य प्रशासनेन दूरगामि-
महत्त्वपूर्ण-नीतिगत-परिवर्तनानि विहितानि। प्रधान-मन्त्रिणोक्तं यद् भारतेन भृशं
उन्नतिरधिगतास्ति। अनेन निगदितं यद्‌ वस्तुसेवाकरः बृहत्तम-परिष्कारः अस्ति।
विदेशेषु बृहदुपलब्धये प्रवासि-सांसदान्‌ वर्धापयता श्रीमोदिना प्रोदितं यद्‌ भारतीय-
जनाः यत्र-कुत्रापि अगच्छन्‌ ते तत्रत्याः एव भूत्वा न्यवसन्‌। परन्तु तेषामन्तरगे
भारतीयता सर्वदैव यथावस्थमेव जीवति। प्रवासि-सांसदान्‌ सम्बोधयन्‌
हर्षालिरेकमनुभवन् प्रधानमन्त्री न्यगदत्‌ यद्‌ भारतीयमूलस्य जनाः मरिशस,
पुर्तगाल, आयरलैण्ड, चेति देशानां प्रधानमन्त्रि-सन्निभोच्चपदेषु समासीनाः वर्तन्ते।

शीर्षन्यायालय: -राष्ट्रगानम्‌

सर्वोच्च-न्यायालयेन अद्य प्रोक्तं यत् चलच्चित्र-प्रदर्शनात्‌ प्राक्‌
राष्ट्रगानवादनम् अनिवार्य नास्ति। न्यायालयेन षोडशोत्तर-द्विसहस्र-तम-वर्षे
नवम्बर-मासे प्रदत्तो निजादेश: संशोधितः यस्मिन् राष्ट्रगानवादनस्यानिवार्यता
प्रतिपादिता आसीत्‌।

जम्मू्‌-कश्मीरातंकवादी

जम्मूकश्मीरे अनन्तनाग-जनपदे अद्य प्रातः सुरक्षाबलैः सह संजाते संघर्षे
आतंकिद्वयं निहतम्। सुरक्षा-सोतांसि आकाशवाणीम्‌ असूचयन्‌ यत्‌ लारन्‌
कोकरनाग-क्षेत्रे अन्वेषणाभियानं प्रवर्तते। प्राप्त-सूचनानुसारेण संघर्षे व्रणीभूतः एकः
आतंकवादी पलायितः।

प्रत्यक्षकरसमाहरणवृद्धि:

गते वर्षे अप्रैलमासतः दिसम्बर पर्यन्तं प्रत्यक्ष-कर-समाहारे प्राग्‌ वर्षस्य
अस्यैव अवधेः तुलायाम्‌ अष्टादश दशमलव द्वि प्रतिशतमिता वृद्धिः संजातास्ति।
प्रशासनेन प्रवर्तमान-वित्तवर्षस्य आद्य-नव-मासेषु प्रत्यक्षकरत्वेन सार्ध-षड़-लक्ष-
कोटि-रूप्यकतोऽपि अधिकराशिः एकत्रीकृतः।

प्रशासनं हजयात्रा

प्रशासनेन प्रख्यातं यत्‌ स्वातन्त्रयोत्तरकाले उल्लेखनीयाः पादोन-द्वि-लक्षाद्‌
अधिकाः मुस्लिम-जनाः षमो हजयात्रां करिष्यन्ति। अल्पसख्यक-कार्यमन्त्री
मुख्तार -अन्बास-नकवी अद्य प्रत्यपादयत्‌ यत्‌ त्रिवर्षपूर्वं भारतीयाः हजयात्रिणः
षट्‌त्रिशदुत्तर-एकलक्षमिताः एव आसन्। नकविना निगदितं यद् रेदम्प्राथम्येन
मुस्लिम-महिला: अपि पुरूष-सहयोगिनं विनैव हजयात्रायै प्रयास्यन्ति।

अमेरीका-पाकिस्तानम्

अमेरीकादेशेन प्रोक्तं यद् आतंकवादमुन्मूलयितुं सः पाकिस्तानेन सार्धं कार्यं
कर्त्तुं समीहते। रक्षामन्त्रालयस्य संचार-सचिवेन कर्नल राबर्ट मैनिंग इत्यनेन प्रोक्तं
यद् अमेरीकया तालिबान-हक्कानी-निभान् आतंकि-गुल्मान् समेत्य अन्यातंकि-
संजालमपि निर्मूलयितुं विशिष्ट-पाद-क्षेपोत्थापनाय पाकिस्तानम्‌ अभिहितमस्ति।
अनेन निगिदतं यद्‌ अमेरीकया आशास्यते यद्‌ आतकिसघटनेभ्यः पाकिस्ताने स्थानं
नैव प्रदास्यते नहि ततः आतंकि-क्रियाकलापाः अनुमंस्यन्ते। सचिवेन स्पष्टीकृतं यत्
पाकिस्तानाय प्रदीयमानं नवति-कोटि-डालरात्मकः साहाय्यराशिः सम्प्रति निलम्बितः
एव वर्तते।

दक्षिणौत्तरकोरिया ओलम्पिकायोजनम्‌
उत्तरकोरिया-देशः दक्षिणकोरिया देशे आगामि-मासे शीतर्तुं ओलम्पिक-क्रीडासु
प्रतिनिधिमण्डलं प्रेषयिष्यति। उभयोर्देशयो: सीम्नि सेनारहिते पानमुनजोमाख्ये
शान्तिग्रामे वर्षद्वयान्तराले सजाते देशद्‌वयस्योपवेशने निर्णयोऽयमभिस्वीकृतः।
                                ।। इति वार्ताः ।।
