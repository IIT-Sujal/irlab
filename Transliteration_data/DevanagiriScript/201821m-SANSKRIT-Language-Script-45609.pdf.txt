दिनांकः 01-02-2018

प्रातः - 06:55

प्रवाचकौनुवादकश्च - परमानन्द-झाः

आशुलिपिकः - साक्रिबः

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - परमानन्द-झाः

मुख्यवार्ताः

वित्तमन्त्री श्रीअरुण-जेटली आगामिने वित्तवर्षीय केन्द्रीय-

वार्षिकाय-व्यय-संकल्पना-पत्रम्‌ अद्य संसदि प्रस्तौति।

 राजस्थाने पश्चिमबंगाले च गत-सोमवासरे समायोजितैः उप-

नैर्वाचनिक-मतदानैः सम्बद्धा मतगणना अद्यायोज्यते।

 अपि च,
 भारत-दक्षिणाफ्रीकयोर्मध्ये प्रथमा एकदिवसीय-क्रिकेट्-स्पर्धा-अद्य

डर्बन्-नगरे समायोज्यते।

जेटली-आयव्ययसंकल्पना

वित्तमन्त्री श्रीअरुण-जेटली आगामिने वित्तवर्षाय केन्द्रीय-वार्षिकाय-
व्यय-संकल्पना-पत्रम् अद्य संसदि प्रस्तोष्यति। सः प्रथमं संकल्पना-
पत्रमेतत् लोकसभायां तदनु च राज्यसभायाम् उपस्थापयिष्यति। गतसायं
श्रीजेटली वित्त-राज्यमन्त्रिणोः शिवप्रतापशुक्ल-पी.राधाकृष्णयोः उपस्थितौ
वार्षिकाय-व्यय-संकल्पना-पत्रस्य निर्णायकं स्वरूपं समीक्षितवान्। विगते

वित्तवर्षे विमुद्रीकरण-वस्तुसेवाकरयोः कठोर-निर्णयाऽनन्तरं प्रशासनस्य कृते

 

एतदवर्षीयम्‌ आय-व्यय-संकल्पना-पत्रं नितरां महत्त्वाधायि मन्यते। किञ्च
प्रवर्तमान-राष्टियलोकतान्त्रिकसंयुति-शासनस्य पञ्चवर्षीये कार्यकाले
इदमन्तिमम् आय-व्यय-संकल्पना-पत्रकं विद्यते।

आकाशवाण्याः वार्ता-सेवा-प्रभागः पूर्वाह्णे दशकलोत्तर-दशवादनात् आय-
व्यय-संकल्पना-तः पूर्वकालिकीं द्विभाषिक- परिचर्चा प्रसारयिष्यति।
परिचर्चाऽनन्तरं वित्तमन्त्रिणः अभिभाषणम् पञ्च-कलोनात् एकादश-
वादनात् अनवरतं प्रसारयिष्यते। ततः आकाशवाण्या वार्षिकायव्यय-
संकल्पना-सम्बद्धं पञ्चदश-निमेषाणां विशिष्ट वार्ताद्वयं क्रमशो
हिन्द्याग्ल-भाषाभ्यां प्रसारयिष्यते। विशिष्ट-वार्ताऽन्नतरंआर्थिकविषयक-

विशेषज-वृन्दस्य परिचर्चा पुनः अनुवर्तितो भविष्यति।

मतगणना-उपनिर्वाचनानि

राजस्थाने पश्चिमबंगाले च वत्रयाणां लोकसभानानां, द्वयोः
विधानसभासनयोश्च उप-निर्वाचनार्थं गत-सोमवासरे समायोजितैः मतदानैः
सम्बदा मत-गणना अद्योज्यते। राजस्थाने अजमेर-अलवर-लोकसभासने,
मण्डलगढ्-विधानसभासनं च एवमेव पश्चिमबंगाले उलुबेरिया-लोकसभासनं,
नोआपाड़ा-विधानसभासनं च तत्तत्क्षेत्रीयाणां सांसदानां विधायकानां च
मृत्यु-कारणाद्‌ रिक्ततां गतानि आसन्‌।

क्रिकेट्‌

भारत-दक्षिणाफ्रीकयोर्मध्ये षण्णाम्‌ एकदिवसीय-क्रिकेट्‌-स्पधानां
शृंखलायाः प्रथमा स्पर्धा अद्य डर्बन-नगरे किंग्समीड-क्रीडा-प्रांगणे
प्रवर्तिष्यते। आकाशवाणी एतस्याः स्पर्धायाः साक्षाद्-विवरणं क्रमशो
हिन्द्यांगल-भाषाभ्याम् अपराहणे चतुर्वादनात् प्रसारयिष्यते। इतः प्राक्तन्यां
निकष-क्रिकेट्-स्पर्धा-शृंखलायाम् एकः-द्वौ इत्यंकान्तरालेन पराजय-
प्राप्तेरनन्तरं सम्प्रति भारतीय-क्रीडक-वृन्दं प्रस्तुतायाम् एक-दिवसीय-

क्रिकेट्-शृंखलायां भद्रतर-प्रदर्शनार्थ प्रचेष्टिष्यते।

सुषमा-नेपालयात्रा
विदेशमन्त्री सुषमा-स्वराजः द्वि-दिवसीय-आधिकारिक-यात्रायाः क्रमे

अद्य नेपालं प्रयाति। सा तत्र काठमाण्डौ विभिन्नान् पारस्परिक-हित-
विषयान् अधिकृत्य तत्रत्यानां विभिन्न-राजनैतिक-वृन्दानां नेतृभिः सार्धं

संभाषणमाचरिष्यति।

                                         || इति वार्ताः ।।
