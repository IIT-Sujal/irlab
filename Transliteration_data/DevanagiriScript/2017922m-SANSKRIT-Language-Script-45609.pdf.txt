दिनांकः 22-09-2017

प्रात: 06:55

प्रवाचको5नुवादकः - निरञ्जन-कुमार-निर्मलः

टंकण-सहायकः - राजकुमारः

इयम् आकाशवाणी
सम्प्रति वार्ताः श्रूयन्ताम्
प्रवाचकः - निरञ्जन-कुमार-निर्मलः
मुख्यवार्ताः

० प्रधानमन्त्री नरेन्द्रमोदी स्वीय-सस्दीय-क्षेत्रस्य वाराणस्याः यात्रा
विधास्यति। द्विदिवसीय-यात्रावधौ असौ नैकाः परियोजनाः
उद्धाटयिष्यति जनसभाश्च सम्बोधयिष्यति।

 कोलकत्तोच्चन्यायालयेन मुहर्शम-दिवसं समेत्य सर्वेषु दिवसेषु
दुर्गाप्रतिमा-विसर्जनार्थम्‌ अनुमतम्‌।

 

० विदेशमन्त्री सुषमा-स्वराजः व्याहरत् यत् आकंतवादभयात् जगतः
शान्तिं सुरक्षां च दुष्प्रभवतः।

० अपि च
० गतसायं कोलकातानगरस्य इड़ेनगार्ईन-क्रीडाङ्गणे समायोजितायां
द्वितीयैकदिवसीय-क्रिकेट्-स्पर्धायां भारतेन अस्ट्रेलियादलं पञ्चाशत-
धावनाड्कैः पराजितम्‌।

प्रधानमन्त्री-वाराणसीयात्रा

प्रधानमन्त्री नरेन्द्रमोदी स्वीय-संसदीय-क्षेत्रस्य वाराणस्याः यात्रा
विधास्यति। द्विदिवसीय-यात्रावधौ असौ नैकाः परियोजनाः
उद्धाटयिष्यति जनसभाश्च सम्बोधयिष्यति। श्रीमोदौ अद्य बड़ालालपुर-
स्थले दीनदयाल-हस्तकला-संकुल इति व्यापार-सौविध्यकेन्द्रं राष्ट्राय
समर्पयिष्यति। वाराणसी-सूरत-वडोदरा-नगरेषु मध्ये महमना-द्रुतगामि-
रेलयानस्य शुभारम्भो विधास्यति। प्रधानमन्त्रिणा उत्कर्ष-बैंङ्कसेवायाः
शुभारम्भोऽपि विधास्यते। श्रीमोदी वाराणस्यां रामन्नास्थले मलशोधन-
संयन्त्रस्य शिलान्यासं विधास्यति। अद्य सायं श्रीमोदी ऐतिहासिकं
तुलसीमानस-मन्दिरं सम्प्राप्स्यति। असौ रामायण-समबद्धां प्रेषमुद्रामपि
प्रवर्तयिष्यति। असौ दुर्गामाता-मन्दिरस्य यात्रामपि विधास्यति। श्वः
प्रधानमन्त्री स्वच्छता-कार्यक्रमेषु सहभागित्वम् आवक्ष्यति। असौ पशुधन-
आरोग्य-मेलकस्य यात्रां विधास्यति।

दुर्गाप्रतिमा

 

कोलकत्तोच्चन्यायालयेन मुहर्रम-दिवसं समेत्य सर्वेषु दिवसेषु

दुर्गाप्रतिमा-विसर्जनार्थम् अनुमतम्। एतदर्थम् आवश्यकीं सुरक्षाव्यवस्थां
विधातुं तेन पश्चिम-बंङ्गाल-प्रशासनं निर्दिष्टम्। उच्चन्यायालयेन
राज्यप्रशासनं प्रोक्तं यत्‌ प्रतिमाविसर्जनार्थं ताजिया-शोभायात्रार्थं च मार्गाणां
सुनिश्चयः भवेत्‌। विषयेऽस्मिन्‌ विज्ञापनमाध्यमेन जनानां मध्ये सूचना प्रसारणीया।

राष्ट्रपति-नागपुरयात्रा

राष्ट्रपतिः रामनाथकोविंदः अद्य नागपुरस्य यात्रां विधास्यति।
एकदिवसीय यात्रावधौ असौ दीक्षाभूमिं सम्प्राप्य श्रद्धासुमनांसि
समर्पयिष्यति। श्रीकोविंदः काम्पटीस्थले विपासना-ध्यानकेन्द्रम्‌
उद्धाटयिष्यति। राष्ट्रपति-पदभार-ग्रहणस्य अनन्तरं इयं तस्य प्रथमा
महाराष्ट्रयात्रा वर्तते।

स्वराज-ब्रिक्स

 

विदेशमन्त्री सुषमा-स्वराजः व्याहरत् यत् आकंतवादभयात् जगतः
शान्तिं सुरक्षां च दुष्प्रभवतः। गतरात्रौ न्यूयार्कनगरे संयुक्तराष्ट्र-महासभा-
सत्रस्य पार्श्वभागे ब्रिक्स-संघटनीय-देशानां मन्त्रिणः उपवेशनं सम्बोधयति
स्म। श्रीमति-स्वराजेन निगदितं यत् तेभ्यः देशेभ्यः आतंकवादाय साहाय्यं
शरणं च प्रदीयेते येभ्यः आतंकवादः उपकरणत्वेन अंग्डीकृतोऽस्ति।

स्वराजः-अफगानिस्तानम्

अफगानिस्तानस्य एकत्रिंशत्-प्रान्तेषु षोडशाधिकैकशत्-संख्याकाः
सामाजिकविकास-परियोजनाः प्रारब्धुं भारतेन उद्धोषितम्। न्यूयार्कनगरे
संयुक्तराष्ट्रमहासभा-सत्रस्य पार्श्वभागे विदेशमन्त्रिणः सुषमास्वराजस्य
अफगानिस्तानस्य राष्ट्रपतेः असरफगनी-वर्यस्य च मध्ये
सञ्जातोपवेशनस्य अनन्तरं विषयेऽस्मिन्‌ निर्णयो विहितः।

क्रिकेट्‌

गतसायं कोलकातानगरस्य इडेनगार्डेन-क्रीडाङ्गणे समायोजितायां
द्वितीयैकदिवसीय-क्रिकेट्-स्पर्धीयां भारतेन अस्ट्रेलियादलं पञ्चाशत्-
धावनाड्कैः पराजितम्। भारतेन उपस्थापितं द्वापञ्चाशदधिकद्विशत-
धावानाङ्कानां लक्ष्यम् अनुसरता अस्ट्रेलियादलेन त्रिचत्वारिशत-
दशमलवैक-क्षेपयक्रेषु द्वयधिक-द्विशतधावनाङ्काः समर्जिताः सर्वे
क्रीडकाश्च बर्हिभूताः। तृतीयैकदिवसीया-स्पर्धा रविवासरे इन्दौर-नगरे
समायोजियिष्यते।

                                 ।। इति वार्ताः ।।
