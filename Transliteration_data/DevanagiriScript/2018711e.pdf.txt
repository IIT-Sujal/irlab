
दिनाकः 11-07-2018
सायम्‌ 06:10
मुख्यवार्ताः

 प्रधानमंत्री नरेन्द्रमोदीवर्यः अवादीत् यत् तस्य सर्वकारः विभिन्न-योजनानां
माध्यमेन कृषकाणां सैन्यबलानां च जीवने परिवर्तनस्य कृते प्रयासरतोऽस्ति।

अफगानिस्तानस्य जलालाबादे एकस्मिन्‌ आतंकवादयाक्रमणे दश जना: मृता:
दश जना: आहताः: जाताः।

 फीफा-विश्वचषक-पादकन्दुक-स्पर्धायाः उपान्त्यचक्रे इंग्लैण्डदलं क्रोएशिया दलं
सम्मुखीकरिष्यति।

प्रधानमंत्री

प्रधानमंत्री नरेन्द्रमोदीवर्यः अवादीत् यत् तस्य सर्वकार: विभिन्न-योजनानां
माध्यमेन कृषकाणां सैन्यबलानां च जीवने परिवर्तनस्य कृते प्रयासरतोऽस्ति। अद्य
पंजाबस्य मुक्तसर-जनपदस्य मालौटे श्रीमोदीवर्यः कृषक-कल्याण-जनसभां
सम्बोधितवान्। श्रीमोदी अवादीत् यत् सर्वकार: सैन्यकर्मिजनानां कृते ‘वन-रैंक-वन-
पेंशन-योजनानां* कृते स्वीकृतिः प्रदत्तवान्।

 

अफगानिस्तान

अफगानिस्तानस्य जलालाबादे एकस्मिन् आतंकवाद्याक्रमणे दश जना: मृता:
दश जना: आहता: जाताः। इदानीं पर्यन्तं आक्रमणस्य भार: कोऽपि दलं न
स्वीकृतवान्‌।

फीफा

फीफा-विश्वचषक-पादकन्दुक-स्पर्धायाः उपान्त्यचक्रे इंग्लैण्डदलं क्रोएशिया दलं
सम्मुखीकरिष्यति। भारतीयसमयानुसारेण रात्रिकाले सार्ध-एकादशवादनतः क्रीडा
भविष्यति। विजेता-दलं रविवासरे फ्रांसदेशेन सह क्रीडिष्यति।

प्रधानमन्त्री-

प्रधानमन्त्री नरेन्द्रमोदी श्वः प्रात: सार्ध-नव वादने दृश्य-श्रव्य-मेलक माध्यमेन
स्व-सहायता-समूहानां सदस्यैः सह सम्भाषणं करिष्यति। सम्भाषणे दीनदयाल
अन्त्योदय-योजनाया: ग्रामीण-स्व-रोजगार प्रशिक्षण-संस्थानां कार्यकर्तारः सहभागं
करिष्यन्ति। समूहानां सदस्या: साक्षात् सम्भाषण-माध्यमेन प्रधानमंत्रीवर्यं प्रति
गतिविधीनाम् विषये अपि व गतिविधीनाम् प्रभाव-विषये स्वविचाराणि
श्रावयिष्यन्ति।

राष्ट्रपतिः

भारतीय-डिफेंस-एस्टेट्स-सेवाया:,भारतीय-दूरसंचारसेवाया,, पी.टी. बिल्डिंग-
वर्क्स-सेवाया: प्रशिक्षु-जना: अदय राष्ट्रपति: कोविन्देन सह अमिलत्। राष्ट्रपति
भवने श्रीकोविन्दः सम्बोधितवान्‌ यत्‌ जनाः सेवासु देशस्य सेवार्थं व्यापक-मजञ्चः
प्राप्नुवन्ति।

मणिपुर

मणिपुर तामलोंग-जनपदस्य नवीन-सालिम-ग्रामे भूस्खलनस्य घटनायां सप्त
जना: मृता:। आरक्षिबलानुसारेण भीषण-वृष्टि-कारणात्‌ अनेकानि भवनानि प्रध्वंसानि
जातानि। ध्वस्त-भवनतः इदानीं पर्यन्तं सप्त जनानां शवाः प्राप्ताः। द्वौ इदानीं
अपि लुप्तौ।

माओवादी

छत्तीसगढ़ बस्तर-भागस्य सुकमा-जनपदे सुरक्षाबलैः सह संघर्षे माओवादिनौ
मृतौ। अस्मिन्‌ संघर्षे एकः सुरक्षाकर्मिजन: आहतः। आरक्षिबलानुसारेण
विशेषकार्यदलस्यजनपद आरक्षिबलस्थ च संयुक्तसमूहः चिंतागुफा-नक्षैत्रे
अन्वीक्षणाभियाने आसीत्। तदैव माओवादिन: आक्रमणं कृतवन्तः।

पाक-विस्फोटः
पाकिस्ताने पेशावरनगरे गतरात्रौ आत्मघात्याक्रमणे मृतकानां संख्या इदानीं
विंशति: अभवत्। अस्यां घटनायां त्रिशत्यधिकजना: आहता: जाताः। पेशावरस्य
आरक्षिबलानुसारेण मृतकेषु आवामी-नेशनल-दलस्य नेता हारून-बिलौरः अपि
आसीत्। हारून-बिलौरः पेशावरस्य पी.के-अष्टसप्तति: क्षेत्रत: निर्वाचनार्थ प्रत्याशी
आसीत्।
 
                                                               ।इति वार्ताः।
