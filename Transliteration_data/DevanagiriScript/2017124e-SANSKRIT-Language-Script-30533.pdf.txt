संस्कृतवार्ताः
दिनांक:- 04.12.2017
सायम्‌ - 06:10
मुख्यवार्ता:

 गुजरात-विधान-सभा-निर्वाचनस्य प्रथम-चरणाय प्रचाराभियानं त्वरते।

 अद्य नौसेनादिवसः आमान्यते, राष्ट्रपतिः, प्रधानमन्त्री च अस्मिन्नवसरे
नौसैनिकेभ्य: शुभकामना: प्रदत्ता:।

 अमेरिकीय-रक्षामन्त्री जेम्स-मैटिसः वातौर्थम्‌ पाकिस्तानं सम्प्राप्तवान्‌।

प्रधानमन्त्री गुजरातः

प्रधानमन्त्री नरेन्द्रमोदी अवादीत्‌ यत् गुजराते जनाः कांग्रेसदलं नैव
स्वीकरिष्यन्ति, यतो हि दलमिदं निम्नवर्गविरोधी वर्तते। धरमपुरे अद्य एकस्यां
जनसभायां मोदिना प्रोक्तं यत् कांग्रेसदलेन अन्य-निम्नवर्गायोगः संवैधानिकः नैव
कृतः। आकाशवाणी-वार्ताहरः असूचयत्‌ यत् अन्येषां राजनीतिक-दलानां
शीर्षनेतारोऽपि अन्तिमपर्याये प्रचाराभियाने निरताः सन्ति।

सीतारमण:

रक्षा-मन्त्री निर्मला-सीतारमणः अब्रवीत् यत् चक्रवात-प्रभावितेषु क्षेत्रेषु केन्द्र-
राज्यबलाभ्यां उद्धार-कार्याणि सत्वरं प्रचाल्यन्ते। रक्षामन्त्री तिरुअनन्तपुरम्-जनपदे
विजहिनजाने पूनथूरायां च चक्रवातेन प्रभावितैः जनै सह वार्तां करोति स्म।

भारतीय-नौसेना

अद्य नौसेनादिवसः आमान्यते। नौसैनिकानाम्‌ उपलब्धि-भूमिकाश्च प्रदर्शयितुं
दिसम्बरमासस्य चतुर्थे दिनांके एषः दिवसः समायोज्यते। अत्रावसरे राष्ट्रपतिना
रामनाथकोविन्देन प्रधानमन्त्रिणा नरेन्द्रमोदिना च नौसेनायै शुभकामना: व्याहता:।

वित्त-आयोग-सम्मेलनम्‌
पंचदश-वित्तायोगस्य प्रथमम्‌ उपवेशनम्‌ अद्य नवदिल्ल्यां सम्पन्नम्।
प्रशासनेन गतमासे एव आयोगः स्थापितः आसीत्। अस्य अध्यक्षः पूर्वसचिवः
सांसदश्च एन0 के0 सिंहः वर्तते। उपवेशनेऽस्मिन्‌ केन्द्रीय-प्रशासनस्य
राज्यप्रशासनानां स्थायि-निकायानां पचायतानां नेतृभि: राजीतिक-दलैः मन्त्रिभिः सह
व्यापक-विचार-विमर्शस्य निर्णयः कृतः।

पाकिस्तानं मैटिसः

अमेरिकीय-रक्षामन्त्री जेम्स-मैटिसः अद्य द्विपक्षीय-क्षेत्रीयविषयेषु च
पाकिस्तानस्य प्रधानमन्त्रिणं स्थलसेनाध्यक्षं च समेत्य प्रशासन-सैन्य-नेतृश्निः
वार्तार्थम् इस्लामाबादं सम्प्राप्तवान्। वार्तासु आतंकशरण-स्थलीनां विषयः प्रामुख्यं
भजते।

राष्ट्रपति:

राष्ट्रपतिः रामनाथकोविन्दः प्रत्यपादयत्‌ यत्‌ पाश्चात्यजीवनशैलिना
समुत्पन्नरोगैः जना: द्रुततया प्रभाविताः भवन्ति। अस्यां स्थितौ आयुर्वेद:
महत्त्वपूर्ण-भूमिकां निर्वोढुं शक्नोति। अद्य राष्ट्रपतिभवने पण्डित- रामनारायण-
शर्मा-राष्ट्रिय-पुरस्कार-प्रदानावधौ श्रीकोविन्दः उक्तवान् यत् विश्वं भारतात् रोग-
निवारणस्य वैकल्पिक-प्रणालीं कामयते।

उपराष्ट्रपति:

उपराष्ट्रपतिना वेंकैया-नायडुना अद्य कानपुरनगरे चन्द्रशेखर-आजाद-कृषि-
विश्वविद्यालयस्य उनविंशति-दीक्षान्त-समारोहे मुख्यातिथित्वेन छात्राः समाहूता: यत्
ते कृषिसम्बद्ध-विविधविषयेषु शोधं कृत्वा अभिनवोपायैः कृषिविकासं साधयेयुः।
श्रीनाइड़ु: परामर्शितवान्‌ यत्‌ कृषि-शिक्षा विद्यालय-पाठ्यक्रमे संयोजनीया।

राहुल-नामांकनम्‌

कांग्रेसोपाध्यक्ष: राहुल-गांधी अद्य नवदिल्‍ल्यां दलस्य मुख्यालये दलाध्यक्ष-
पदाय नामांकनं कृतवान्। नामांकनस्य अद्य अन्तिम-तिथिः आसीत्। दलस्य नेता
कमलनाथः, श्रीमती शीला-दीक्षितः, श्री मोतीलालवोहरा तरुण-गोगोई च अध्यक्षपदाय
राहुल-गांधिनः प्रस्तावकाः सन्ति।

शरीफ-उच्च-न्यायालयः

पाकिस्ताने इस्लामबादोच्चन्यायालयेन अपदस्थ-प्रधानमन्त्रिणः नवाज-
शरीफस्य प्रार्थना अस्वीकृता यत् भ्रष्टाचारस्य प्रकरणत्रयाणां सममेव वादश्रवणं
कुर्यादिति। इतः पूर्वम्‌ इस्लामाबादस्य उत्तरदायि-न्यायालयेनापि एषा प्रार्थना
गतमासस्य अष्टमे तिथौ निरस्ता आसीत्‌।

                                        || इति वार्ताः ॥।
