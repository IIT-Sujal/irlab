सस्कृतवातौः
दिनाकः- 06-03.2018
सायम्‌ - 06:10

मख्यवार्ता:

७ प्रधानमन्त्रिणा नरेन्द्र मोदिना उक्तं यत् जनाः हिंसा-घृणादीनां राजनीतिं
त्यजन्ति।

७ विभिन्न-विषयान् आधृत्य विपक्षिदलानां तुमुलकोलाहल-कारणात् संसदि
सदनयोः कार्यजातमद्य स्थगितम्।

७ नैशनल-पीपुल्स-दलाध्यक्षः कोनराड संगमा अद्य मेघालयस्य
मुख्यमन्त्रिपदमलङ्कृतवान्।

७ पञ्जाब-नैशनल-बैंक-प्रवञ्चना-प्रकरणे गम्भीर-प्रवञ्चनान्वेषणकार्यालयेन
आई सी आई सी आई बैंक प्रमुखा चंदाकोचरः एक्सिस-बैंक-प्रबंधनिदेशिका
शिखाशर्मा च परिपृच्छार्थमाहूते स्तः।

प्रधानमन्त्री

प्रधानमन्त्रिणा नरेन्द्र मोदिना उक्तं यत् जनाः हिंसा-घृणादीनां राजनीतिं
त्यजन्ति। भाजपा-संसदीय-मण्डलस्योपवेशनानन्तरं संसदीय-कार्यमन्त्रिणा
अनन्तकुमारेण वार्ताहराः सूचिताः यत् प्रधानमन्त्री त्रिपुरा-नगालैण्ड-मेघालय-
राज्येषु भाजपा-दलस्य विजयम् ऐतिहासिकम् अवर्णयत्। तेनोक्तं यत् उत्तरपूर्वीय-
राज्यानां विकासः प्रथममुद्देश्यं भवेत्। श्री मोदिना भाजपा-सांसदाः समाहूताः यत्ते
जन-कल्याणाय कठिनं परिश्रमन्ताम्।

लोकसभा, राज्यसभा

विभिन्न-विषयान् आधृत्य विपक्षिदलानां तुमुलकोलाहल-कारणात् संसदि
सदनयोः कार्यजातमद्य स्थगितम्। सदनयोः कार्यारम्भे एव तैः कोलाहलः
प्रारब्धः। आन्ध्रप्रदेशस्य सांसदैः पुनर्गठन-विधेयकानुसारेण आन्ध्रप्रदेशाय विशिष्ट-
स्थानमभियाच्यते स्म। अपरे विपक्षिसासदाः हीरावणिजः नीरवमोदिनः निग्रहणम्‌
समाकारितवन्तः। प्रशासनेन विपक्षिणां विषयेषु विचार-विमर्शस्याश्वासन प्रदत्तम्‌,
सदनयोः कार्यजातम्‌ अग्रेसारितुमपि विपक्षि-सांसदाः अध्यर्थिताः।

 
मेघालयः

नैशनल-पीपुल्स-दलाध्यक्षः कोनरांड संगमा अद्य मेघालयस्य
मुख्यमन्त्रिपदमलङ्कृतवान्। पूर्वलोकसभाध्यक्षस्य स्वर्गीय-पी ए संगमायाः पुत्राय
मन्त्रिभ्यश्च राज्यपालेन गङ्गा-प्रसादेन पद-गोपनीयतयोः शपथम् अङ्गीकारितम्

त्रिपुरा

त्रिपुरायां बिप्लवकुमारदेवः शुक्रवासरे नूतन-मुख्यमन्त्री भविष्यति।
भाजपानीत-गठबंधनस्य विधायकानां राज्यध्यक्षः असौ अद्य एकमतेन
विधायकदलनेता चितो जातः। सहयोगि-दलस्य त्रिपुरा-इण्डिजेनस् पीपुल्स-फ्रण्ट
इत्यस्य जीष्नु-देवबर्मन उपमुख्यमन्त्री भविष्यतीत्यपि निर्णीतोऽस्ति।

पी एन बी

पञ्जाब-नैशनल-बैक-प्रवञ्चना-प्रकरणे गम्भीर-प्रवञ्चनान्वेषणकार्यालयेन
आई सी आई सी आई बैंक प्रमुखा चंदाकोचरः एक्सिस-बैंक-प्रबंधनिदेशिका
शिखाशर्मा च परिपृच्छार्थमाह्ते स्तः। अत्रान्तरे प्रशासनेन राष्ट्रियबैंकाः अपि
समाहूताः यत् ते बैंकनियमान् परिपालयेयुः, प्रवञ्चकान् विरुद्धय च त्वरित-
कठोरोपायान् उत्थापयेयुः।

गुजरात-दुर्घटना घटना

गुजरातस्य भावनगरे अद्य मार्गदुर्घटनायां त्रिंशज्जनाः मृताः बहवश्च
क्षताः जाताः। दुर्घटना रंघोलाक्षेत्रे भावनगर-राजकोट-राजमार्गे वरयात्रीणां
ट्रकवाहनस्य नाल्यां पतनकारणात् सञ्जाता। ट्रकयाने पञ्चाशज्जनाः आसन्।
प्रधानमन्त्रिणा, राष्ट्रपतिना च मृतकाणां कृते शोकोऽभिव्यक्तः व्रणितानां
शीघ्रस्वास्थ्यलाभस्य कामना च कृता।

शीर्षन्यायालयः

शीर्षन्यायालयेन आई एन एक्स सञ्चार-माध्यम-सम्बद्ध-धनशोधन-प्रकरणे
आरोपिणे कार्तिचिदम्बराय निग्रहणात् अन्तरिम-मोचन-प्रदानम् अस्वीकृतम्। असौ
प्रवर्तननिदेशालयेन निगडितोऽस्ति। अत्रान्तरे दिल्ली-न्यायालयेन असौ अपर-
दिवस-त्रयाय अद्य आरक्षिनिग्रहणे प्रेषितोऽस्ति

अमरीका-तालिबान

अमरीकया तालिबान-आतङकि-गुल्मः समाकारितः यत् असौ
अफगानिस्तान-राष्टूपतेः अशरफ घानि इत्यस्य शान्ति-वार्ता-प्रस्तावं गम्भीर
विचारयेत्। अमरीकायाः दक्षिण-मध्य एशिया-प्रभारी राज्यमन्त्री एलिस वेल्स
उक्तवती यत् राष्ट्रपतिना तेषां समर्पणं तु न समाह्तमस्ति।

                                                                  ।। इति वार्ताः ।।
