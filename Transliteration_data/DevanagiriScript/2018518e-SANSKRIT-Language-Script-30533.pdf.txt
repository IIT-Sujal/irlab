
दिनांकः 18-05-2018

साय - 06:10

मुख्य-वार्ता:

शीर्ष-न्यायालयेन कर्नाटक-विधान-सभायां श्वः सायं चतुर्वादने
शक्तिपरीक्षणार्थं नव-निर्वाचित-शासनं निर्दिष्टमस्ति।

 प्रधान-मन्त्रिणा श्रीनरेन्द्र-मोदिना श्वः श्रीनगर-लेह-राष्ट्रिय-राजमार्गे
'जोजिला सुरंग' इत्याख्यः भूम्यन्तर्वर्ति-मार्गः प्रर्वतयिष्यते ।

 जम्मूकश्मीरे अन्ताराष्ट्रिय-सीम-संलग्न-क्षेत्रेषु पाकिस्तानेन भूरि-
गोलिका- प्रहाराः विहिताः।

कर्णाटक-भाजपा-सर्वोच्चन्यायालयः

शीर्ष-न्यायालयेन कर्णाटक-विधान-सभायां श्वः सायं चतुर्वादने
शक्तिपरीक्षणम् आदिष्टमस्ति। अतः प्राग् राज्यपालेन भाजपा-दलीय-
मुख्य-मन्त्रिणे बी. एस. येदियुरप्पा-वर्याय सदने बहुमतं प्रमाणयितुं
पञ्चदश-दिवसानां समय: कल्पितः आसीत्। न्यायमूर्तेः ए. के.
सीकरीत्यस्य आध्यक्ष्ये न्यायाधीश-त्रयस्य पीठेन कांग्रेस, जनतादल-
सेक्युलर चेति दलयो: याचिकायाम् अयमादेशो दत्तः। पीठेन प्रोक्तं यत्
सदने शक्तिपरीक्षण-विषये अस्थायी-अध्यक्षः विधेरनुसारेण निर्णयं
करिष्यति। पीठेन राज्यपालः प्रशासनम् चादिष्टे यत् शक्ति-परीक्षणे भागं
भाजितुं न कोऽपि एंगलो-इण्डियन समुदायस्य सदस्यो मनोनीतो भवेत्।
नवनिर्वाचिताय प्रशासनाय न्यायपीठेन इदमपि आदिष्टं यत् तद् बहुमत-
प्रमाणात् प्राक् न कमपि नीतिगत-निर्णयं स्वीकुर्यात्। आरक्षि-महानिदेशकेन
समेता: सम्बद्धाधिकारिणः विधि-व्यवस्थां सुनिश्चेतुं विनिर्दिष्टाः सन्ति।
अत्रान्तरे येदियुरप्पा न्यगदत् यत् भाजपादलं न्यायालयस्यादेशं
परिपालयिष्यति। अमुना एतदपि प्रोक्तं यत् सः श्वः सदने बहुमतं
प्रमाणयिष्यति।

 
प्रधानमन्त्री-जोजिला-मार्गः

प्रधानमन्त्री श्रीनरेन्द्रमोदी श्वः श्रीनगर-लेह-राष्ट्रिय-राजमार्गे
'जोजिला सुरंग' इत्याख्यस्य भूम्यन्तर्वर्ति-मार्गस्य शिलान्यासं करिष्यति।
अस्माकं वार्ताहरो न्यगदत् यद् अनेन भूम्यन्यवर्ति-मार्ग-निर्माणेन एतत्
क्षेत्रीयं सामाजिकं सांस्कृतिकम् आर्थिकम् चेति सर्व-विधम् अभ्युन्नयनं
सुतरां सम्भविष्यति। चतुर्दश किलोमीटर-मितः लम्बायमानोशऽयं
भूम्यन्तवर्ति-मार्गः भारतस्य सर्वाधिकः सुदीर्घः भूम्यन्तवर्तिमार्गः वर्तते।

एन डी ए

केन्द्रं असमे अन्तर्देशीय-जल-मार्गाणाम् आधुनिकीकरणाय प्रयासरतं
विद्यते। अन्तर्देशीय- जलपरिवहन-निदेशकेन भारत-भूषण-देव-चौधरिणा
आकाशवाणी सूचिता यद् राज्ये त्रयोदश जलमार्गाः वर्तन्ते, एतेषां
पूर्णविकासाय व्यावहारिक-अध्ययनम् अन्तिमे चरणे अस्ति। तेनोक्तं यद्
अन्तर्देशीय-जल-परिवहन- शत-फैरी-सेवाः प्रचालिताः। सेवयानया नैके
यात्रिण: लाभान्विता: भविष्यन्ति।

 

सर्वोच्च-कावेरी

सर्वोच्च न्यायालयेन केन्द्रस्य कावेरी प्रबन्धन-योजनाया:
प्रपत्रमभिस्वीकृतम्। यत्र हि दक्षिणीय- चतुर्षु राज्येषु जलाधिकार-विवाद-
समाधानाय सुचारुतया जल-वितरण-योजना प्रवर्तितास्ति। मुख्य-
न्यायाधीशस्य दीपकमिश्रस्य आध्यक्ष्य-युतेन पीठेन प्रोक्तं यत् कावेरी
जलविवाद-न्यायाधिकरणस्य प्रस्तावः सर्वोच्चन्यायालयेन संशोधितोऽस्ति।
येन अस्य विवादस्य तार्किक-समाधानं सम्भवेत्।


राजनाथ-उपवेशनम्

गृहमन्त्री राजनाथसिंहः अद्य नवदिल्ल्यां छत्तीसगढे वाम- चरम-
पन्थ-वादिनां स्थिति-विषये समनुष्ठितम्‌ उच्च-स्तरीयम्‌ उपवेशनम्‌
अध्यक्षितवान्‌। अस्मिन्नुपवेशने चारशाखायाः निदेशकः राजीव-जेनः गृह-
मन्त्रालयीयाः वरिष्ठाधिकारिणः, सी. आर.पी.एफ. बलस्य अधिकारिणश्चापि
उपस्थिता: अवर्तन्त।

 
जम्मू-कश्मीर-गोलिकाक्रमणम्‌

जम्मूकश्मीरे अन्ताराष्टिय-सीम-संलग्नेषु अरनिया, आर. एस. पुरा,
रामगढ चेति क्षेत्रेषु पाकिस्तान-पक्षतः विहित- गोलिका- प्रहारैः
सुरक्षाबलस्य एको भटः: वीरतां गतः। चत्वारो नागरिकाश्च मृत्युमुपगताः।
अस्माकं वार्ताहरो वर्णयति यद् भारतीय-भटैरपि तेभ्यो मुखभञ्जनकरं
प्रत्युत्तरं प्रदत्तम्‌।

उपराष्ट्रपति: 

उपराष्ट्रपतिना एम. वैंकैया-नायडुना प्रोक्तं यद्‌ देशस्यग्रामीण-क्षेत्रेषु
पर्याप्त-चिकित्सा-सौविध्यानां चिकित्सकानां, विकित्सा-कर्मकराणां च
नैयून्यं भृशं समाहवानम् आस्ति। अद्य नवदिल्ल्यां लेडी हार्डिंग चिकित्सा-
महाविद्यालयस्य दीक्षान्त-समारोहं सम्बोधयता श्रीनायडुना प्रोदितं यत्
चिकित्सा क्षेत्रे मानव-संसाधनानां भूरि आवश्यकता वर्तते। अनेनोक्तं यत्
स्वच्छ-भारतस्य निर्माणाय जन-स्वास्थ्य-विशेषज्ञैः, स्थानीय-निकायैः, जन-
समुदायैश्च सम्भूय कार्याचरणस्य आवश्यकता वर्तते।

 

उत्तराखण्ड

उत्तराखण्डे चम्पावत-जनपदे पूर्णागिरौ ट्रकयान-दुर्घटनायां दशजनाः
मृताः, एक-विंशतिश्चाहताः। वार्ताहरेण सूचितं यत् श्रद्धालवः पूर्णागिरि-
मन्दिरे पूजार्चनार्थ गम्यमानाः आसन्।

 

 

मणिपुर

न्यायमूर्तिना रामलिंगम-सुधाकरेण अद्य मणिपुर-उच्च न्यायालयस्य
नूतन मुख्य-न्यायाधीशरूपेण शपथवचनं स्वीकृतम्। राज्यपालेन प्रो.
जगदीशमुखी वर्येण इम्फाल-राजभवने तस्मै पद-गोपनीयतायाः शपथवचनं
कारितम्‌

 

ऋतुविज्ञानविभागीया संचतेना

ऋतुविज्ञान-विभागेन चक्रवातीय- झंझावात-विषये तमिलनाडु, केरल,
कर्णाटक, गोआ, महाराष्ट्र, लक्षद्वीपञ्चेति राज्येभ्यः सुरक्षा-संचेतना
प्रख्यापितास्ति। ऋतु-विज्ञान-विभागस्य महानिदेशकेन के.जे. रमेशेण
प्रतिपादितं यद्‌ अटन-खातौ केन्द्रीभूतोऽयं चक्रवातः तीत्रीभविष्यतीति
आशंक्यते।

सुषमा-इडोनेशिया

विदेशमन्त्रिणा सुषमा-स्वराज-वर्यया अद्य नवदिल्ल्यां इंडोनेशियायाः
जलनिधि-प्रकरण-मन्त्रिणा लुहुत- विनसार-पंडजेतन वर्येण समं सम्भाषणं
विहितम्‌। ट्वीट सन्देशे विदेश-मन्त्रालयीय प्रवक्त्रा भणितं यत्‌ सम्भाषणे
पारस्परिकाः कार्यनीति-विषयाः- परिचर्चिंताः।

भारत-सङऊदी अरब

प्राकृतिक-वाति-ईधन मन्त्रिणा धमेन्द्र प्रधानेन अपरिष्कृत-तैलं, अथ
च एतस्मात् उपभोक्तृषु भारतीय-अर्थव्यवस्थायां च जायमानं प्रभावमालक्ष्य
स्वोद्गाराः प्रकटिताः। प्रधानेन तत्रत्य ऊर्जा-उद्योग-संसाधन-मन्त्रिणा
खालिद- अल-फालिह- इत्यनेन समं तैल-मूल्यं यथावस्थमेव सन्धारणाय
टूरभाष-माध्यमेन सम्भाषणं विहितम्‌।

 
अमेरिका-ईरान

अमेरिका-देशेनोक्तं यत्‌ सः ईरानस्य अस्थिर-क्रियाकलापान्‌ विरुध्य
वैश्विक-संयुति-विरचनं समीहते। सन्दर्भेऽस्मिन् विदेशमन्त्री माइक-पोम्पियो
सोमवासरे संबोधयिष्यति। अमेरिका- महत्वपूर्ण- ईरान-परमाणु- सन्धितः
पृथग्भूतोऽस्ति। एतस्मात् कारणात् अन्यैः देशैः अमेरिका-देशः आलोचितः।

                                                          ।। इति वार्ताः ।।
