संस्कृतवार्ताः

दिनांकः 13-01-2018
प्रातः 06:55
प्रवाचकोऽनुवादकश्च - निरञ्जन-कुमार-निर्मलः

आशुपिलिकः - महेशः

इयम्‌ आकाशवाणी
सम्प्रति वार्ताः श्रूयन्ताम्
प्रवाचकः - निरञ्जन-कुमार-निर्मलः

मुख्य-वार्ताः

 

० भाजपादलेन अधिक्षिप्तं यत् कांग्रेसदलं सर्वोच्च-न्यायालस्य वरिष्ठ-
न्यायाधीशैः समायोजिते पत्रकारसम्मेलन-विषये राजनीतिकलाभम्
अधिगन्तुं प्रयतते।

° सेनाप्रमुखेण विपिन-रावतेन निगदितं यत्‌ भारत-चीन-सेनयोर्मध्ये
शीघ्रमेव 'हटलाइन' इति निर्बाध-दूरभाषसेवा स्थापयिष्यते।

* पञ्चदशोत्तर-द्विसहस्रतमवर्षीये चन्देलस्थले सैन्यगुल्मभिलक्ष्य
सहसाक्रमण-प्रकरणे अभियुक्तः नैरेम-प्रेमकान्ता-सिंहः राष्ट्रियान्वीक्षणाभिकरणेन निगृहीतः।

० अपि च,

० लोहडीपर्व अद्य सोत्साहं समायोज्यते।

भाजपा-सर्वोच्चन्यायालयस्य न्यायाधीशाः

 भाजपादलेन अधिक्षिप्तं यत् कांग्रेसदलं सर्वोच्च-न्यायालस्य वरिष्ठ-
न्यायाधीशैः समायोजिते पत्रकारसम्मेलन-विषये राजनीतिकलाभम्
अधिगन्तुं प्रयतते। विषयेऽस्मिन् कांग्रेस-दलस्य टिप्पणीम्‌ अभिलक्ष्य प्रतिक्रियाम्
अभिव्यजयन्‌ भाजपा-प्रवक्ता संवित-पात्रा अब्रवीत् यत् विषयोऽणं
सर्वोच्चन्यायालयस्य आंतरिक-विषयोऽस्ति।

सेनाप्रमुखः-निर्बाधसम्भाषणम्‌
सेनाप्रमुखेण विपिन-रावतेन निगदितं यत्‌ भारत-चीन-सेनयोर्मध्ये
हांटलाइन' इति निर्बाध-दूरभाषसेवा स्थापयिष्यते। गतदिने
नवदिल्ल्यां पत्रकारसम्मेलन-मेकं सम्बोधयता तेन प्रोक्तं यत् उभयोः
देशयोः मध्ये हाटलाइन-इत्यस्य सथापनायै देशद्वयं समुत्सुकं वर्तते।
सम्प्रति भारत-पाकिस्तानयो-सैन्याभियान-महानिदेशक-स्तरे हॉटलाइनसेवा
वर्तते।

राष्ट्रियान्वीक्षणाभिरणम्‌

पञ्चदशोत्तर-द्विसहस्रतमवर्षीये चन्देलस्थले सैन्यगुल्मभिलक्ष्य
सहसाक्रमण-प्रकरणे अभियुक्तः नैरेम-प्रेमकान्ता-सिंह:
राष्ट्रियान्वीक्षणाभिकरणेन निगृहीत:। पञ्चदशेत्तर-द्विसहस्रतमे वर्षे
मणिपुरस्य चन्देलस्थले सञ्जाते सहसाक्रमण-काण्डे अष्टादश-सैन्य-
भटा:मृता:आसन्

रायसीना-सम्भाषणम्‌

 

रायसीना-सम्भाषणस्य तृतीय-संस्करणम्‌ इजरायल-प्रधानमन्त्रिणा
बेन्जामिन-नेतन्याहुवर्येण मंगलवासरे उद्घाटयिष्यते। त्रिदिवसीय-
कार्यक्रमस्य औद्घाटनिक-सत्रे प्रधानमन्त्री नरेन्द्रमोदी विदेशमन्त्री सुषमा-
स्वराजश्चाऽपि उपस्थास्यतः। श्रीतेन्याहुः षड्दिवसीय-भारतयात्रार्थ श्व:
नवदिल्ल्यां सम्प्राप्स्यति। सम्मेलनऽस्मिन् नवति-देशानां भूयोऽपि
सार्थैकशतं संख्याकाः वक्तारः सहभागं करिष्यन्ति।

राष्ट्रपति:-लोहड़ी

राष्ट्रपतिना रामनाथ-कोबिन्देन लोहडी-मकरसंक्रान्ति-पोंगल-पर्वाणि
अभिलक्ष्य जनाः वर्धौपिताः। लोहडीपर्व अद्य आमान्यते मकरसंक्रान्तिः
पोंगलश्चेति पर्वद्वयं श्वः समायोजयिष्यते। स्वीय-संदेशे राष्ट्रपतिना प्रोक्तं
यदखिमपिराष्ट्रं सोत्साहं सम्भूय च एतानि पर्वाणि समायोजयति। तेन
आशा प्रकतिता यत्‌ एतै: पर्व: सुखं स्वास्थ्यं प्रसन्‍नतां च आगमिष्यन्ति।

वी.के.सिंहः- कुवैतम्‌

केन्द्रीयो विदेशराज्यमन्त्री वी.के.सिंहः कुवैतदेशे तत्रत्य-
उपप्रधानमन्त्रिणं च सबाह-अल-खालिद-अल-सबाहम् अमिलत्।
विदेशमन्त्रालयस्य प्रवक्ता रवीश-कुमारः एकस्मिन्‌ ट्विटसन्देशे व्याहरत्‌
यत्‌ श्री सिंहः श्रमिकाणां समस्याः परिचर्चितुं कृवैतदेशस्य सामाजिककार्य-
विभागस्य मन्त्रिण डो. जिनान-मोहसिन-रमदान-बाउरोहरी-वर्यम्‌ अमितत्‌।

राजनाथः-सीमा

गृहन्त्रिणा राजनाथसिहेन  समाश्वासितं यत् सीम्नि
आधारभूतसौविध्येषु काचिदपि न्यूनता नैन भविष्यति। गतदिने
नवदिल्ल्यां MES बिल्डर्स एसोसियेसन इत्यस्य वत्रिचत्वरिंशत्तमे
वार्षिकोत्सवे श्रीसिहेन प्रोक्तं यत् प्रशासनेन शीघ्रमेव वन पर्यावरण-
स्वच्छीकरण सम्बद्धाः विषयाः तीव्रगत्या समाधास्यन्ते।

क्रिकेट्‌

भारत-दक्षिणाफ्रीका-दलयोर्म ध्ये तृतीया-क्रिकेट्-निकषस्पर्धा
सेन्चुरियन-स्थले सुपर-स्पोर्ट-पार्क-क्रीडांगणे अद्य आरभते। स्पर्धेयम्
अपराहगे सार्धकवादने आरप्स्यते। अस्यां स्पर्धाश्रृंखलायां शून्यं विरूध्य
एकेन अंकेन दक्षिणाफ्रीका दलम् अग्रेसरत्वं भजते। आकाशवाण्या अस्याः
स्पर्धायाः साक्षात् विवरणं क्रमशः हिन्द्यांगल-भाषयोः प्रसारयिष्यते।

                                              ।। इति वार्ताः ।।
