

दिनांकः 15-07-2018 सायम्‌ 06:10
अनुवादिका - लता
आशुलिपिकः - राजीवः

इयम्‌ आकाशवाणी
सम्प्रति वार्ताः श्रूयन्ताम्
प्रवाचिका - लता



 

प्रधानमन्त्री नरेन्द्रमोदी निगदति यत् तद्दलं कृषकाणां जीवनोन्नतये
सर्वसम्भवप्रयासान् विदधाति।

 

 छत्तीसगढस्य कांकेरजनपदे प्रातरद्य माओवाद्याक्रमणे सुरक्षाकर्मिद्वयं
दिवगतम्‌, एकश्च व्रणितः जातः।

 अपिच,

 सिंगापुरस्य प्रधानमन्त्रिणा ली शियेन लूंग-वर्येण अभिहितं यत् यूरोपीय-संघ-
आसियानेतिदेशाभ्यां पारस्परिक-मुक्त-वाणिज्य-सम्बद्ध- प्रक्रिया पुनः
प्रारब्धयितुं साहमत्यं प्रकटितम्।

प्रधानमन्त्री
 

प्रधानमन्त्री नरेन्द्रमोदी निगदति यत् तद्दलं कृषकाणां जीवनोन्नतये
सर्वसम्भवप्रयासान्‌ विदधाति। एतटन्तर्गतमेव प्रशासनेन नातिचिरमेव खरीफसस्येषु
न्यूनतम-समर्थनमूल्यसंवर्धनादिसहशः एेतिहासिक-पादक्षेपाः समुत्थापिताः। तेन
प्रोक्तं यत् तद्दिनं नास्ति तददूरं यस्मिन् कृषकाणाम् आयः द्विगुणी भविष्यति।
प्रधानमन्त्री उत्तरप्रदेशस्य मिर्जापुरे जनसभां सम्बोधयति स्म। इतः प्राक् प्रधानमन्त्री
बाणसागर-वीथि-परियोजना समुद्घाटयन् प्रोक्तवान्‌ यत्‌ परियोजनेयं मिर्जापुर-
इलाहाबादयो: कृषकेभ्यः महल्लाभप्रदायिका भविष्यति। उत्तरप्रदेशस्य यात्रावधौ
प्रधानमन्त्रिणा शतम् औषधिकेन्द्राणि समुद्घाटितानि सहव अमुना  मिर्जापुर-
चिकित्सा-महाविद्यालस्य आधारशिलापि स्थापिता। राज्यस्य विकासाय
एतन्महदकार्याणि सम्पादयितुं प्रधानमन्त्रिणा उत्तरप्रदेशस्य मुख्यमन्त्रिणा योगी-
आदित्यानाथेन केन्द्रप्रशासनेन च निरन्तकृतप्रयासाः भूरिप्रशंसिताः। अत्रान्तरे
श्रीनरेन्द्रमोदिना देशोन्नतये नघ कृत प्रयासमभिलक्ष्य पूर्वप्रशासनं विपक्षिदलं च
विनिन्दितम्‌।

छत्तीसगढराज्यम्‌

 

छत्तीसगढस्य कांकेरजनपदे प्रातरद्य माओवाद्याक्रमणे सुरक्षाकर्मिद्वयं
दिवंगतम्, एकश्च व्रणित: जात:। आरक्ष्यधीक्षकेन के एल धुवेण संसूचितम् यत्
प्रतापपुरस्य महलाविपिने माओवादिभिः सीम-सुरक्षा-बलम् अभिलक्ष्य आक्रमणमिदम्
कृतम्‌।

सिंगापुर-प्रधानमन्त्री

सिंगापुरस्य प्रधानमन्त्रिणा ली शियेन लूंग-वर्येण अभिहितं यत् यूरोपीय-संघ-
आसियानेतिदेशाभ्यां पारस्परिक-मुक्त-वाणिज्य-सम्बद्ध प्रक्रिया पुनः प्रारब्धयितुं
साहमत्यं प्रकटितम्। श्री ली प्रोक्तवान् यत् तत्द्देशः एतादृक्व्यवस्थानिर्माणे आशां
प्रकटयति येन वाणिज्य-सम्भावित- क्षेत्रान्वेषणं भवतु।

फीफा प्रतिस्पर्धा

फीफा-विश्वचषक-स्पर्धामालिकायामद्य फ्रांस-क्रोशियेतिदेशौ मास्कोप्रान्तस्य
लुजनिकी-क्रीडांगणे सम्मुखीकरिष्यतः। प्रतिस्पर्धा सायं त्रिंशन्मिनटाधिक-अष्टौवाटने
प्रारप्स्यते। प्रतिस्पर्धाया क्रोशियादेशः तावत् प्रथम-अन्तर्राष्ट्रीय-पदकप्राप्त्यर्थ
क्रीडिष्यति यद्यपि फ्रांसदेशः प्रतिस्पर्धायां द्वितीय-विश्व-चषक-प्राप्त्यर्थं खेलिष्यति।

राजनाथ:


भारतेनाद्य बांग्लादेशेन सार्धं संशोधित-यात्रासहमतिपत्रं हस्ताक्षरितम्। येन
समीपस्थदेशयोः नागरिकाः सारल्येन पारगमनानुमतिपत्रं प्राप्नुवन्तु।
गृहमन्त्रिराजनाथसिंधेन तद्देशस्य समकक्षेण असदुज्जामनखानेन सह हस्ताक्षारोऽयं
ढाकायां सुसम्पादित:।

नायडू

उपराष्ट्रपतिना एम्‌ वेंकया नायडुना राज्यप्रशासनानि समाहूतानि यत्‌
विद्यालयेषु तन्मातृभाषाः अनिवार्यरूपत्वेन प्रवर्तयन्तु। असौ नवदिल्ल्याम्‌
आर.के.पुरमस्थले आन्ध्र-शिक्षा-समाजस्य नूतनविद्यालयभवनं समुद्घाटयति स्म।
अत्रान्तरे तेन प्रोक्तं यत् भाषा सांस्कृतिक-नप्तिक- मूल्यानां ज्ञानसंवर्धनं करोति येन
समाजस्योन्नति: सम्भवति।

केन्द्रप्रशासनम्

 

केन्द्रप्रशासनेन राज्यानि केन्द्रशासितप्रदेशाश्च निर्दिष्टाः यत् ते
शिक्षासंस्थानानि सूचयन्तु यत् अनुसूचितजातिनाम् विद्यार्थिभ्यः आवेदनशुल्क-
प्रदानस्यावधिम्‌ अग्रेसारयन्तु। अवधेयमस्ति यत् प्रशासनेन दशमीकक्षोत्तर-
छात्रवृत्तियोजनान्तर्गतं विद्यार्थिनां बैंकेषु राशिः अधुनावधि न स्थानान्तरितः।
यावत्पर्यन्तं स्थानान्तरणमिदं सम्पद्यते तावत्पर्यन्तं प्रदेयराशिदिनाकं संवर्धनाय
संस्थानानि निर्दिष्टानि येन छात्राः शुल्कप्रदाने काठिन्यं नानुभवन्तु।

[7281]
