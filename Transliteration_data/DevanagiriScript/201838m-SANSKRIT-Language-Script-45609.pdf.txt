42 bali

दिनांकः 08-03-2018

प्रात: 06:55

मुख्य-वार्ताः

° प्रधानमन्त्री श्रीनरेन्द्र-मोदी अद्य अन्ताराष्ट्यि-महिला-दिवसम्‌
उपलक्ष्य राजस्थानस्य झुंझुनु-जनपदात् पुत्री संरक्षत, पुत्री पाठयत'
- इति कार्यक्रमस्य संपूर्ण-देशे-विस्ताराभियानं समुद्घाटयति।
*
 तेलगु-देशम्-पार्टीति-दलेन केन्द्र-शासनाधिरूढात् राष्ट्रिय-
लोकतान्त्रिक-संयुति-दलात् स्वीयं समर्थनं प्रत्यावर्तयिंतु निर्णीतम्।
*
 नागालैण्डे नैशनल-डैमोक्रेटिक-पीपल्स-पार्टीति-दलस्य नेता नेफियु-
रियो अद्य राज्यस्य मुख्यमन्त्रि-पदाय शपथं गृहणाति।
प्रधानमन्त्री-'पुत्रीं संरक्षत, पुत्रीं पाठयत'
प्रधानमन्त्री श्रीनरेन्द्रमोदी अद्य अन्ताराष्ट्रिय-महिला-दिवसम्
उपलक्ष्य राजस्थानस्य झुंझुनु-जनपदात् 'पुत्रीं संरक्षत, पुत्रीं पाठयत' - इति
कार्यक्रमस्य संपूर्ण-देशे-विस्ताराभियानं समुद्घाटयति। अद्यावधि देशस्य
एक-षष्ट्यधिक-शत-जनपदेषु संप्राप्तोऽयं कार्यक्रमः सम्प्रति अवशिष्टेषु

सार्ध-षट्-शत-प्रायेषु जनपदेष्वपि पूर्णतः प्रवर्तयिष्यते।

महिलादिवस:

अद्य अन्ता-राष्ट्रिय-महिला-दिवसम् उपलक्ष्य विश्वस्मिन् विश्वे
प्रशासनैः प्रशासनेतर-संघटनैःः इतर-संस्थाभिश्च महिला-जनानां
विशिष्टोपलब्धयः सविशेषं प्रकाश्यन्ते। अवसरेऽस्मिन् राष्ट्रपतिः
श्रीरामनाथ-कोविन्द: अद्य नवदिल्ल्यां श्रेष्ठाभ्यो महिलाभ्यः प्रतिष्ठितेभ्यः
प्रतिष्ठानेभ्यश्च महिलाजनानां सबलीकरणाय उत्कृष्ट-योगदानार्थं नारी-
शक्ति-पुरस्कारान् वितरिष्यति। राष्ट्रपतिना, उपराष्ट्रपतिना चाद्य विश्व-

महिला-दिवसे सकलाः महिलाः भूरिशो वर्धापिताः सन्ति।

तेलगुदेशम्-राष्ट्रियलोकतान्त्रिकसंयुतिः

तेलगु-देशम्-पार्टीति-दलेन केन्द्र-शासनाधिरूढात् राष्ट्रिय-
लोकतान्त्रिक-संयुति-दलात्‌ स्वीयं समर्थनं प्रत्यावर्तयिंतु निर्णीतम्। दलेन
मोदि-प्रशासन-स्थौ स्वीयौ मन्त्रिणौ सद्यः पद-परित्यागाय निर्दिष्टौ स्तः।
सन्दर्भेऽस्मिन् गतरात्रौ वार्ताहर-सम्मेलनं सम्बोधयता तेलगु-देशम्-पार्टीति-
दल-प्रमुखेण आन्ध्र-प्रदेश-मुख्यमन्त्रिणा एन्.चन्द्र-बाबू-नायङुना स्पष्टीकृतं
यत् तेन एष निर्णयो राज्यहितमनुध्याय गृहीतः। अत्रेदं ध्येयमस्ति यद्
दलेनैतेन विगत-दिनसेभ्य: आन्धप्रदेशाय विशिष्ट-राज्य-पदवी-प्रदानार्थम्‌

आपीडः प्रवर्ध्यमान् आसीत्।
केन्द्रीयमन्त्रिपरिषद्

केन्द्रीय-मन्त्रि-परिषदा देशे विनिवेश-सौविध्यं वर्धयितुं, व्यापार-
विधानं सरलीकर्तुं च दूरसंचार-क्षेत्रे पदक्षेप-द्वयम् अनुमोदितम्‌। एतद्‌-
विषयको निर्णयश्च गतदिवसे नवदिल्ल्यां प्रधानमन्त्रिणा अध्यक्षिते

केन्द्रीय-मन्त्रि-परिषदः मन्त्राणोप-वेशने गृहीतः।

नगालैण्डम्-शपथग्रहणम्

नागालैण्डे नैशनल-डैमोक्रेटिक-पीपल्स-पार्टीति-दलस्य नेता नेफियु-
रियो अद्य राज्यस्य मुख्यमन्त्रि-पदाय शपथं गृहणाति। राज्यपालः
श्रीपी.बी.आचार्यः कोहिमा-नगर्याः स्थानीय-प्रांगणे नूतन-मन्त्रि-मण्डलं पद-
गोपनीयतार्थं प्रतिज्ञापयिष्यति। तत्र एन्‌.डी.पी.पी.-बी.जे.पी.दलयो: संयुत्या
नूतन-प्रशासनं संरचितमस्ति। राज्यपालेन प्रवर्तनमासस्य षोडश-दिनांक-
पर्यन्तं सदन-पटले स्वीयं मत-बाहुल्यं साधयितुं रियो-वर्यः समादिष्टो

विद्यते।

क्रिकेट्‌

भारत-श्रीलका-बाग्लदेशानां मध्येऽनुवर्तमानायाः विशति-प्रतिविशति-
क्षेप-चक्रीय-त्रिकोणीय-क्रिकेट्-क्रीडा-शृंखलायाः द्वितीये द्वद्वे अद्य भारतं
बांग्लादेशेन सार्ध स्पर्धते। स्पर्धेयम् अद्य सायं भारतीय-समयानुसारि

सप्त-वादनात् प्रभृति कोलम्बो-क्रीडा-प्रांगणे प्रवर्तिष्यते।

हॉकी
अपरतः, अज़लान-शाह-चषकीय-हॉकी-प्रतिस्पर्धा-शृंखलायां गतसायम्‌
इपोह-नगरे सम्पन्ने चतुर्थे द्वन्द्वे भारतेन आतिथेयं मलयेशिया-दलम्

एकं विरुध्य पञ्चभिर्गोलकैः पराजितम्।

                                                    || इति वार्ताः ॥।
