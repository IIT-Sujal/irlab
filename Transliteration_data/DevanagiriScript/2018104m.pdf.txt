दिनांकः 04-01-2018
प्रात: 06:55

प्रवाचको5नुवादकश्च - परमानन्द-झाः

आशुलिपिकः - हरीश-भण्डारी

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - परमानन्द-झाः

मुख्य-वार्ताः
केन्द्रीयान्वीक्षणाऽभिकरणस्य रांची-स्थो विशिष्ट-न्यायालयः पशुभक्ष्य-
प्रवञ्चना-प्रकरणे सिद्ध-दोषं राष्ट्रियजनतादल-प्रमुखं लालूप्रसादयादवम्,
अन्यांश्च पञ्चदश जनान् विरुध्य अद्य दण्डमुद्घोषयिष्यति।

स्वीय-रेलयानस्य आगमनार्थं रेलस्थात्रेषु प्रतीक्षमाणाः यात्रिणः इदानीं
रेलयानस्य होराधिके विलम्बे सति लघुसन्देशं प्राप्स्यन्ति।

अपि च,

देशस्य उत्तरीयेषु, पूर्वयेषु च भूभागेषु शीतलहरी सम्प्रति अनारतम् अनुवर्तते।

लालूः-केन्द्रीयान्वीक्षणाभिकरणम्

केन्द्रीयान्वीक्षणाऽभिकरणस्य रांची-स्थो विशिष्ट-न्यायालयः पशुभक्ष्य-
प्रवञ्चना-प्रकरणे सिद्ध-दोषं राष्ट्रियजनतादल-प्रमुखं लालूप्रसादयादवम अन्यांश्च
पञ्चदश जनान् विरुध्य अद्य दण्डमुद्घोषयिष्यति। एतान् विरुध्य न्यायालयेन
विगते मासि त्रयो-विंशे दिनांके दोषः प्रमाणित आसीत॥

उच्चन्यायालयः-अनवरः

 

दिल्ली-उच्च-न्यायालयेन जदयू-दलस्य विद्रोहि-नेतुः अली-अनवरस्य
राज्यसभा-सदस्यतार्थम योग्यतायाः स्थगन-याचिका निराकृता। यद्यपि न्यायालयः
तदीयं वेतनं, भृतीः आवासम इतर-सौविध्यानि च यथावद् अनुवर्तयितुम अनुमतिं
प्रायच्छत॥ उच्च-न्यायालयेन अनवरः संसदः प्रवर्तमानात् शीतकालिकाऽधिवेशनाद्‌
अपि दूरे स्थातुम आदिष्टोऽस्ति।

रेलयानम्‌-लघुसन्देशसेवा

 

स्वीय-रेलयानस्य आगमनार्थं रेलस्थ यात्रेषु प्रतीक्षमाणाः यात्रिणः इदानीं

रेलयानस्य होराधिके विलम्बे सति लघुसन्देशं प्राप्स्यन्ति। रेल-विभागेन विज्ञापितं
यदेषा लघुसन्देश-सेवा सम्प्रति भूयोऽपि सहस्राधिकेषु रेलयानेषु प्रवर्तिताऽस्ति।
सन्देश-सेवेयं विगत-वर्षस्य नोवेम्बरे मासि प्रीमियमरेलयानेषु इदम्प्रथमतया प्रारब्धा
आसीत्
प्रधानमन्त्री-पुतिनः

प्रधानमन्त्री श्रीनरेन्द्र-मोदी, रशिया-राष्ट्रपतिः ब्लादिमीर-पुतिनश्च भारत-
रशिया-देशयोः रण-नैतिकानसन्धीन भूयोऽपि द्रढयितुं सहमतिं व्यक्ती-कृतवन्तौ।
ह्यः संजाते दूरभाषिके संभाषणे उभौ विश्व-नेतारौ देशट्वय-मध्यगान् सम्बन्धान्
द्रढयितुं, वैशिक-मञ्चेषु मिथः सहयोगं समाचरित च संकल्पं प्रकाशितवन्तौ।

कुज्झटिका-सिन्हा

नागरोड्डयन-विभागीयो राज्यमन्त्री जयन्त-सिन्हा कुज्झटिकाकुलेषु दिवसेषु
मानक-वैमानिक-सेवा-प्रक्रियाः समीक्षितुम् उड्डयन-सेवा-व्यापारांश-धरैः सार्धं ह्यः
समायोजितां मन्त्रणा-गोष्ठीम् अध्यक्षितवान् मन्त्रणायां वैमानिक-सेवा-समवायाः
शीत-ऋतौ कुज्झटिकायाः पूर्वानुमान-ज्ञापनार्थं सुष्ठुतर-प्राणलीं विकासयितुम्
अध्यर्थनां व्यदधुः।

शीतलहरी
देशस्य उत्तरीयेषु, पूर्वीयेषु च भूभागेषु शीतल्रहरी सम्प्रति अनारतमअनुवर्तते।
घन-कुज्झटिका-जन्य-मन्द-दृश्यता-कारणात् इन्दिरागान्धि-अन्ताराष्ट्रिय-विमान-
पत्तने चतुर्विंशतिः अन्तर्देशीयानि, द्वादश अन्ता-राष्ट्रियाणि च विमानानि ह्यो
विलम्बितानि। अधिकारिभिः संसूचितं यत॥ सान्द्र-कुज्झिटिका-कारणाद् विगताह्ने
एकविंशतिः रेलयानानि निरस्तानि, ऊनषष्टिश्च विलम्बितानि जातानि। देशे जम्मू-
कश्मीरस्य लट्दाख-क्षेत्र-स्थे कार्गिल-कगरे प्रवर्तमान-ऋतौ शीततमा रात्रिः आकलिता।
