संस्कृतवार्ताः
दिनांक: - 18/ 071 2018
प्रात: - 06 : 55
प्रवाचको5नुवादकश्व - पुरुषोत्तम-शर्मा
आशुलिपिकः - महेश:

इयम्‌ आकाशवाणी
सम्प्रति वार्ताः श्रूयन्ताम्
प्रवाचकः - पुरुषोत्तम-शर्मा

 

मुख्यवार्ताः

संसदः प्रावृट्कालिकं सत्रम्‌ अद्य आरभते। प्रधानमन्त्री नरेन्द्रमोदी सदन-
द्वयस्य सुचारुसञ्चालनाय समेभ्य: राजनीतिकदलेभ्य: सहयोगमभियाचितवान्‌।

निर्वाचनायोगेन लाभपदविषये आम-आदमी-पार्दीति दलस्य विधायकस्य
याचिका-कर्त्रा सह प्रश्नोत्तरविषयिणी याचिका निरसिता।

 जम्मूकश्मीरप्रशासनेन राज्ये चतुर्थ-श्रेण्याः प्राशासनिकपदेषु नियुक्त्यै
साक्षात्कारः परिसमाप्तः।

 अपिच,

भारत-इंग्लैण्डयोः एकदिवसीया क्रिकेटशृङ्खला इंग्लैण्डदलेन विजिता।

संसदः प्रावृट् सत्रम्

संसदः प्रावृट्कालिकं सत्रम् अद्य आरभते। अगस्त मासस्य दशम- दिनाङ्क
यावत् सत्रमिदं प्रचलिष्यति। अस्मिन् सत्रे अष्टाचत्वारिंशत् विषया: सदने
आगमिष्यन्ति। ऐतेषु षड्चत्वारिंशत् विधेयकानि द्रौ वित्तीयविषयौ च वर्तन्ते।
सत्रेऽस्मिन् अष्टादश-उपवेशनानि भविष्यन्ति। प्रधानमन्त्रिणाश्रीमोदिना सर्वाणि
अपि दलानि सदतनद्वयेऽपि प्रावृट् सत्रस्य सुचारुतया प्रावर्तनार्थं समाकारितानि।


सुमित्रा-सर्वदलीयोपवेशनम्‌

लोकसभाध्यक्षया सुमित्रा-महाजनवर्यया गतसायं लोकसभायां विविध-
राजनीतिकदलानां नेतृभिस्साकम् उपवेशनमाचरितम्। उपवेशनान्तरं वार्ताहर-
सम्मेलने तयोक्तं यत् सर्वैः सदनस्य सुचारु-सञ्चालनाय आश्वासनं प्रदत्तम्। अपि च
निगदितं यत् सत्रावधौ समागत-विधेयकेषु परिचर्चा भविष्यति। अवधेयमस्ति यत्
अद्यारभ्य लोकसभा-सदस्येभ्यः संसत्-परिसरे वाई-फाई इति निशुल्कान्तर्जाल
सौविध्यं समुपलब्धं भविष्यति।



निर्वाचनायोगः आपदलम्‌

निर्वाचनायोगेन लाभपदविषये आम-आदमी-पार्टीति दलस्य विधायकस्य
प्रशान्तपटेलस्य याचिका-कर्त्रा सह प्रश्नोत्तरविषयिणी याचिका निरसिता।
आयोगेनोक्तं यत्‌ आपदलस्य याचिका वाद-श्रवणयोग्यं नास्ति।

कांग्रेसदलं समितिः

कांग्रेस दलाध्यक्षेण राहलगाचन्धिना कांग्रेसकार्यसमितिः सङ्गघटिता। दलस्य
निर्णय-निर्माणनिकायसमित्यां त्रयोविंशतिः सदस्या: वर्तन्ते। दलाध्यक्षपद-
ग्रहणानन्तरं राहुलगान्धिना रचितेऽयं प्रथमा कार्यसमितिः वर्तते।

 

जम्मूकश्मीर साक्षात्कारः

जम्मूकश्मीरप्रशासनेन राज्ये चतुर्थ-श्रेण्याः प्राशासनिकपदेषु नियुक्त्यै
साक्षात्कार: परिसमाप्त:। राज्ये लिखितपरीक्षाधारेण मूल्याङ्कनं भविष्यति।
आधिकारिकप्रवत्रा प्रोक्तं यत् राज्यपालेन एन.एन. वोहरा वर्येण
राज्यप्राशासनिकपरिषदोपवेशनम्‌ आकारितम्‌। अत्रावसरे तेन त्वरितप्रभावेण
निर्णय-प्रवर्तनादेशः प्रदत्तः।

प्रधानमन्त्री संवादः
प्रधानमन्त्री नरेन्द्रमोदी अद्य दृश्यश्रव्यसञ्चारमाध्यमेन तैः ग्रामीणजनैः साकं
सम्भाषणं करिष्यति, येषां ग्रामेषु प्रशासनेन वर्षचतुष्टयाभ्यन्तरे विद्युत्सौविध्यं
प्रापितम्‌। एकस्मिन्‌ ट्‌वीटसन्देशे श्रीमोदिना प्रतिपादितं यत्‌ स्वतन्त्रता प्राप्तेः
सप्ततिः वर्षानन्तरमपि ऐते ग्रामः तमसि निलीना: आसन् परं प्रशासनेन
विद्युत्सौविध्यम्‌ आनीय ग्रामीणाः सम्मानिताः।

क्रिकेट

भारत-ईग्लैण्डयोः एकदिवसीया क्रिकेटशुङ्खला इंग्लैण्डदलेन विजिता।
विगतेहिन क्रीडितायां स्पर्धायां सप्तपञ्चाशदुत्तरद्विशतं धावनाङ्कलक्ष्यमनुसरता
इंग्लैण्डवृन्देन भारतीय-दलम् अष्टक्रीडकाणां सुरक्षापूर्वकं पराजितम्।


                                                   इति वार्ता: ॥।
