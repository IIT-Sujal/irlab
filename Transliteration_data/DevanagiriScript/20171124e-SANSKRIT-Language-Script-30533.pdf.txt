दिनांकः 24-11-2017
सायं - 06:10
मुख्यवार्ताः

संसदभवनस्य शीतकालिकसत्रस्य प्रारम्भ: दिसम्बरमासस्य पंचदश दिनांकतः भवति।

 एमरसन मननगागवावर्यः जिम्बाम्बवेदेशस्य राष्ट्रपतिः पदस्य कृते शपथग्रहणं अकरोत्।

 मुम्बई-आक्रमणस्य प्रमुखः हाफिजसईदस्य विमोचनं गतरात्रौ लाहौरे अभवत्। ।


संसद-भवनस्य शीतकालिकसत्रस्य आरम्भः दिसम्बरमासस्य पंचदश दिनांकतः भविष्यति ।
संसदीयकार्यमंत्री श्रीअनंतकुमारः अद्य नवदिल्ल्यां मंत्रिमण्डलस्य संसदीय-प्रकरणेषु समित्याः उपवेशनान्तरं
असूचयत्। उपवेशनस्य अध्यक्षता गृहमंत्रीराजनाथसिंहः अकरोत्। तेन प्रोक्तम् यत् संसदसत्रस्य दिनांकः
विधानसभायाः दिनांकः पृथक् भवेत् अतएव संसदसत्रस्य आयोजनं किंचित् विलम्बेन भवति।
श्रीअनंतकुमारः अवादीत् यत् आगामिनि शीतकालिके सत्रे त्रिः तलाकप्रथायाः समापनविषयक-
विधेयके पृष्ट-वर्गआयोगस्य संवैधानिक-गौरव-संबंधित-विधेयके विचार-विमर्शं भवितुम् शक्नोति।
विपक्षदलेन सह सर्वान् दलान् प्रति अनुरोधं कृत्वा संसदीय-कार्य-मंत्री अवादीत् यत् कार्यकालस्य
समुचितसंचालनार्थं सर्वाणि दलानि सहयोगं कुर्युः।

सईदः

मुम्बई आक्रमणस्य-प्रमुखः हाफिजसईदस्य गतरात्रौ लाहौरे मोचनं अभवत्। पंजाब-सूबे-इत्यस्य
न्यायायिक-सुरक्षावर्गः बुधवासरे सर्वसम्मत्याः सईदस्य मोचनस्य आदेशं दत्तवान्। वर्गे लाहौर उच्चतम
न्यायालयस्य न्यायाधीशः अपि आसीत्। मुम्बई-आक्रमणस्य अनन्तरं अमरीकादेशः संयुक्तराष्ट्रः सईदं
वैश्चिक-आतंकवादी घोषितवतौ।

बीजेपी

भारतीय-जनता-पार्टीति-दलं गुजरात-विधानसभायाः विषये त्रयोदश-प्रत्याशिजनानां पंचम-सूची
प्रदत्तवान्। सूच्यां गुजरात विधानसभायां दलस्य मुख्यसचेतकः पंकजदेसाईवर्यस्य नामोल्लेखः अपि अस्ति।
सः नाडियाडतः निर्वाचनार्थं वर्तते। विधायकः नयनपटेल उंझातः निर्वाचने वर्तते।

जावड़ेकर अभियान

मानवसंसाधनविकासमंत्रालयः संविधानदिवसस्य अवसरे भारतीय-संविधानस्य प्रति निष्ठायाः
पुष्टिकरणार्थं अपि च संविधाने नागरिकाणां मौलिक-कर्त्तव्यानां विषये जागरूकतायाः कृते डिजिटल-
हस्ताक्षर-अभियानस्य प्रारम्भः अकरोत्। संविधान दिवसः नवम्बरमासस्य षड्विंशतिः दिनांके भवति। मानव-
संसाधन-विकासमंत्री प्रकाशजावडेकरः जनान् प्रति आग्रहं कृत्वा अवादीत् यत् ते अन्तर्जाले पत्रमेकं
प्रपूरयित्वा अस्मिन् अभियाने सहभागं कुर्युः।

नेपाल

नेपाले संसदभवनस्य विधानसभायाः ऐतिहासिक-महत्तायाः निर्वाचनार्थं सर्वाणि कार्याणि अभवन्।
निर्वाचनस्य प्रथमे चरणे द्वात्रिंशत् जनपदेषु नेपालस्य संसदभवनस्य निम्न-सदन-प्रतिनिधि-सभायाः सप्तत्रिंशत्
विधानसभायाः चतुर्सप्ततिः आसनार्थं रविवासरे मतदानं भविष्यति।


अंतर-राज्यपरिषद

केन्द्रीय गृहमंत्री राजनाथसिंहः श्वः नवदिल्ल्यां अंतर-राज्यीय-परिषद-इत्यस्य स्थायी-समित्याः
उपवेशनस्य अध्यक्षता करिष्यति। उपवेशने केन्द्रणां राज्यानां च संबंध-विषये पंछी आयोगस्य प्रबोधनेषु
विचार-विमर्शं भविष्यति। अंतर-राज्यीय-परिषद-इत्यस्य एकादशोपवेशनं एकादश वर्षस्य अनन्तरं अस्मिन् एव
वर्षे अप्रैलमासे अभवत्।

प्रभारी

मंत्रिमंडलस्य सचिवः पी.के.सिन्हा अवादीत् यत् संपूर्णे देशे विकासार्थं अविकसित-जनपदानां
विकासस्य महती आवश्यक्ता वर्तते। अनुन्नत-जनपदानां त्वरितविकासार्थ प्रभारी-अधिकारिजनानां
उपवेशनस्य अध्यक्षतायां श्रीसिन्हा अद्य नवदिल्लयां अवादीत् यत् विभिन्नेषु कार्यक्रमेषु तारतम्यं भवेयुः।


                                                          ॥ इति वार्ता: ॥
