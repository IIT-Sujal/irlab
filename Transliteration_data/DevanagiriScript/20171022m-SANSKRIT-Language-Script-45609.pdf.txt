

दिनांकः 22-10-2017
प्रातः 06:55

प्रवाचिकाऽनुवादिका च - साधना-शमी

इयम्‌ आकाशवाणी
सम्प्रति वार्ताः श्रूयन्ताम्

प्रवाचिका - साधना-शर्मा

मुख्यवार्ताः

 प्रधानमन्त्री श्रीनरेन्द्र-मोदी भाव-नगरे महत्त्वाकांक्षिण्याः दहेज-घोघा-
नतोन्नतगामि-नौका-सेवायाः प्रथम-चरणस्योद्घाटनार्थम् अद्य
गुजरातं प्रयाति।

 विदेश-मन्त्री सुषमा-स्वराजः बांग्लादेशस्य द्वि-दिवसीय-यात्राम्‌
उद्दिश्य अद्य ढाका-नगरीं प्रति प्रतिष्ठते।

.अपि च,

 एशिया-चषकीय-हांकी-स्पर्धा-शुखलायाम्‌ अद्य ढाका-नगरे
समायोज्यमाने निर्णायके द्वन्द्वे भारतं मलयेशियां संमुखी-
करिष्यति।

प्रधानमन्त्री-दहेजघोघापरियोजना

प्रधानमन्त्री श्रीनरेन्द्र-मोदी भाव-नगरे महत्वाकाक्षिण्याः दहेज-घोघा-
नतोन्नतगामि-नौका-सेवायाः प्रथम-चरणस्योद्घाटनार्थम् अद्य गुजरातं
प्रयाति। पञ्चदश-कोट्यधिक-षडर्बुद्-रूप्यकाणां व्ययेन प्रकल्पितया अनया
नौका-सेवया तत्रत्याः जनाः सौराष्ट्रात् दक्षिण-गुजरात-क्षेत्रम् अर्ध-
होरातोऽप्यल्पेन कालेन प्राप्तुं प्रभविष्यन्ति। उद्घाटनाऽनन्तरं श्रीमोदी
घोघायां जनसभां सम्बोधयिष्यति।

गुजरातः-भाजपा-कांग्रेस्‌

विधानसभा-निर्वाचनोन्मुखे गुजराते पटेल-क्रान्तेः प्रमुखस्य हार्दिक-
पटेलस्य द्वौ सहयोगिनौ वरुण-पटेलः, रेशमा पटेलश्च ह्यः भारतीय-
जनता-पार्टीति-दले सम्मिलितौ। अपरतः, गुजरात-अन्य-पश्चवर्तिवर्गीय-
एकता-मञ्चस्य संयोजकः अल्पेश-ठाकोरः गतदिवसे कांग्रेस-दले
प्रवेष्टुमुद्घोषितवान्।

विदेश-मन्त्री सुषमा-स्वराजः बांग्लादेशस्य द्वि-दिवसीय-यात्राम्
उद्दिश्य अद्य ढाका-नगरीं प्रति प्रतिष्ठते। स्वीय-यात्रावधौ सा
बांग्लादेशस्य विदेश-मन्त्रिणा सह भारत-बांग्लादेशयोः संयुक्त-
परामर्शायोगस्य चतुर्थोपवेशनं संयुक्तरूपेण अध्यक्षयिष्यति। सुषमा-स्वराज-
वर्यायाः इयं द्वितीया बाग्लादेश-यात्रा वर्तते। अस्य वर्षस्य एप्रिल-मासे
बाग्लादेशस्य प्रधानमन्त्री अपि भारतं समायाता आसीत्‌। विदेशमन्त्रिणः
अनया बांग्लादेश-यात्रया उभयोः देशर्योर्मध्ये सम्बन्धाः
सुदृढाः अवितारः।

हॉकी-एशियाचषकः

एशिया-चषकीय-होकी-स्पर्धा-शृंखलायाम्‌  अद्य ढाका-नगरे
समायोज्यमाने निर्णायक द्वन्दे भारतं मलयेशियां समुखी-करिष्यति।
स्पर्धा सायं पञ्च-वादनात्‌ प्रारप्स्यते। ह्यो द्वितीय- चक्रस्यान्तिमे
सांमुख्ये भारतेन स्वीयं पारम्परिक-प्रतिद्वन्द्वि पाकिस्तानीयं दलं
पुनरेकवारं पराजितम्।

भारत-न्यूजीलैण्डयोर्मध्ये तिसृणाम्‌ एकदिवसीय-क्रिकेट्-स्पर्धानां
शृंखलायाः प्रथमा स्पर्धा अद्य मुम्बय्यां समायोज्यते। अहोरात्र-स्पर्धेयम्
अपराहणे सार्धैक-वादनात्‌ समारप्स्यते।

बैडमिण्टन्‌

ओडन्स-क्रीडागणे अनु-वर्तमानायाः उनमार्क-मुक्त-बेडमिण्टन्‌-स्पर्धा-
शृंखलायाः  पुरुषैकल-वर्गीये निर्णायक चक्रे अद्य भारतस्य किदाम्बी
श्रीकान्तः दक्षिण-कोरिया-देशीयं ली-हयूनं सम्मुखी-कुरुते।
