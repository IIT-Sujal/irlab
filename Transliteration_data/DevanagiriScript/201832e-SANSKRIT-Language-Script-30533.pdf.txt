संस्कृतवाती

दिनांक: 02-03-2018
सायं - 06:10
अनुवादिका - लता

आशुलिपिकः- शदीद

इयम्‌ आकाशवाणी
सम्प्रति वार्ताः श्रूयन्ताम्‌
प्रवाचिका - लता

मख्यवार्ता:


 

७ तेलंगाना-छत्तीसगढसीम्नि अद्य प्रातः सुरक्षाबलैः संघर्षे दशनक्सलवादिनो मृताः।

७ त्रिपुरा-मेघालय-नागालैण्डविधानसभासनेषु मतगणना श्वो भविता। एतदर्थन्तत्र सर्वविधसज्जाः



७ वियतनाम-राष्ट्रपतिः त्रान् दाई क्वाड्गः त्रिदिवसीयाम् आधिकारिकयात्राम् उद्दिश्य अद्य मध्याहने

बिहारस्य बोधगयामन्दिरं सम्प्राप्तवान्।

 विभिन्नवर्णान्वित-पर्व-होली अद्य अशेषदेशे सोल्सासं समायोज्यते।

नक्सलवादिनः

 

तेलंगाना-छत्तीसगढसीम्नि अद्य प्रातः सुरक्षाबलैः संघर्षे दशनक्सलवादिनो मृताः। संघर्षे सैन्यभटः वीरतां गतः
यद्यपि त्रयो सैनिकाः व्रणिताः। आरक्षिणा संसूचितं यत् छत्तीसगढ-तेलंगाना-सुरक्षाबलयोः वनक्षेत्रे
सम्मिलितान्वेषणाभियाने साफल्यमिदमधिगतम्।
मतगणना
त्रिपुरा-मेघालय-नागालैण्डविधानसभासनेषु सञ्जातमतदानानां मतगणना श्वो भविता। एतदर्थन्तत्र सर्वविधसज्जाः
सम्पूरिताः जाताः। मतगणना प्रातः अष्टवादने प्रारप्स्यते। निर्वाचन- प्रमुखाधिकारिणा संसूचितं यत् सर्वेषु आसनेषु
मतगणना- परिणामाः श्व एव प्रसारयिष्यन्ते।

वियतनाम-राष्ट्रपतिः त्रान् दाई क्वाडूगः त्रिदिवसीयाम् आधिकारिक-यात्राम् उद्दिश्य अद्य मध्याहने बिहारस्य
बोधगयामन्दिरं सम्प्राप्तवान्‌। असौ पलन्या चत्वारिंशत्‌-आधिकारिक-शिष्टमण्डलेन च सार्धमत्र समागतमस्ति। सायमद्य
नवदिल्यां समायाति। श्रीक्वाड्गःश्वः राष्ट्रपतिना रामनाथकोविन्दं साक्षात्कारिष्यति तदनु प्रधानमन्त्रिणा श्री नरेन्द्रमोदिना
साकं तस्य आधिकारिकं सम्भाषणोपवेशनं समायोजयिष्यते। यात्रया भारत-वियतनामयोर्मध्ये रणनैतिक-सहभागिता
भूयोऽपि दृढतरा भविष्यतीति आशास्यते।
फ्रांस-राष्ट्रपति: इमेनुअल-मैक्रों अस्य मासस्य नवदिनांकातू चतुर्दिवसीय-यात्रायै भारतं समायाति। यात्रायाः
उद्देश्यं देशयोर्मध्ये द्वैपाक्षिकं आर्थिक-राजनैतिक-सामरिकसबन्धानां दृढीकरणं विद्यते। प्रधानमन्त्री नरेन्द्रमोदी अथ श्री
मैक्रों एकादशतिथौ अन्तर्राष्ट्रिय-सौर-गठबन्धन-सम्मेलनस्य संयुक्तरूपेण आध्यक्षत्वं विधास्यतः। अत्रावसरे भारत-
फ्रांसयोर्मुख्यकार्यकार्यधिकारिणाम् अपि उपवेशनं समनुष्ठास्यते।
होली

विभिन्नवर्णान्वित-पर्व-होली अद्य अशेषदेशे सोल्सासं समायोज्यते। अयम् उत्सवः असत्सु सतां विजयम्,

 

 

ऋतुपतेर्वसन्तस्य शुभागमं च द्योतयति। उत्तरप्रदेशे मथुरा-वृन्दावनयोः उत्सवोऽयं मन्त्रोच्चार-भजन-नृत्य-रड्ग-पुष्प-
मिठान्नादिभिः समायोज्यते, जनास्तत्र सोल्लासं भागं भजन्ति। जम्मूकश्मीरे सैन्यधिकारिभिः सुरक्षाबलेनापि उत्सवोऽयं
समायोजितः। अत्रावसरे राष्ट्रपतिः रामनाथकोविन्दः, उपराष्ट्रपतिः एम. वैंकैयानायडुः, प्रधानमन्त्रिणा नरेन्द्रमोदिना च

देशवासिभ्यः शुभाशयाः वितीर्णवन्तः।




महिला-बाल-विकासमन्त्रालयर्म |

 

महिला-बाल-विकासमन्त्रालयेन  नगरीय-महिलानां सुरक्षायै अष्टप्रमुखनगरेषु निर्भयाकोषान्तर्गतं

नवविंशत्यर्बुदरूप्यकतोऽप्यधिक-परियोजनानां कृते साहमत्यं प्रदत्तमस्ति। एतेषु नगरेषु-दिल्ली-मुम्बई-कोलकाता-चेन्नई-

 

बैंगलूरू-हैदराबाद-अहमदाबाद-लखनऊ चेति सन्ति। निर्णयोऽयं महिला-बाल-विकास-सचिवस्य अध्यक्षतायाम्
S

दलाई-लामा

 

भारतेन प्रतिपादितं यत् दलाईलामावर्यमाधृत्य देशस्य विचारः सुसंगत-उज्वलश्च वर्तते। वार्ताहरैः समुत्तरता
विदेशमन्त्रालयप्रवक्त्रा रवीशकुमारेण प्रोक्तं यत् दलाईलामा भारतीयजनैः समादरणीयो धार्मिक-गुरूश्च विद्यते। असौ
भारते धार्मिक-गतिविधीनां समायोजनार्थं स्वतन्त्रो विद्यते। वक्तव्यमिदं तदा समागतं यदा आंग्ल-समाचार- माध्यमेन
सूचनेयं प्रसारिता यत् प्रशासनेन केन्द्रीय-राज्याधिकारिणश्च निर्दिष्टाः यत्ते तिब्बताधिकारिभिः दलाईलामायाः निर्वासनस्य
षड़वर्ष-पूर्त्यवसरे समायोजिते कार्यक्रमे नैव गच्छेयु: इति।

जम्मकश्मीर:

 

जम्मूकश्मीरे जनसौविध्यर्थमद्य आन्तर्जालिकं वेबफलक “राब्ता” इति प्रारब्धमस्ति। जनपद-विकास-
अधिकारिणा शाहिद-इक़बाल-चौधरिणा सूचितं यत्‌ राजौरीजनपदं समेत्य राज्यस्य अन्येषु जनपदेषु च जनाः
raabta.nic.net.nic.in इति वेबफलकस्यास्य माध्यमेन स्वीयाभियोगान् पञ्जीकारितुं शक्नुवन्ति।

                                        ॥ इति वार्ताः ॥
