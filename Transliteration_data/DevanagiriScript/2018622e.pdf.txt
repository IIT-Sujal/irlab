दिनांक: 22-06-2018
सायं - 06:10

मख्यवार्ताः

 जम्मू-कश्मीरे राज्यपालशासनानन्तरं स्थितिं समीक्ष्ततुं सर्वदलीयोपवेशनं प्रवर्तमानमस्ति।

 जम्मू-कश्मीरे अनन्तनाग-जनपदे स्रीगुफवारादक्षेत्रेज्य सुरक्षाबलैस्सह संजाते संघर्षे सैन्यबलेन चत्वारः
आतंकिनः व्यापादिताः। एकः आरक्षिभटोऽपि हुतात्मभूतो जातः।

अपरत्र पुलवामाजनपदे आतंकवाद्याक्रमणे अष्ट-सुरक्षा-कार्मिका: आहताः।

 प्रधानमन्त्रिणा नरेन्द्रमोदिना प्रबलं व्याहतं यद्देशस्य विकासदरं समेधितुं कार्याचरणं विधातव्यम्।

जम्मू-कश्मीरोपवेशनम्

जम्मू-कश्मीरे सर्वदलीयोपवेशनं प्रवर्तमानमस्ति। उपवेशने प्राशासनिक-अधिकारिणः राष्ट्रीय-दलानां प्रमुखाः
च राज्यस्य साम्प्रतिक-स्थितिविषये चर्चा कुर्वन्ति। अवधेयमस्ति यत्‌ राज्यपाल-शासनानन्तरम्‌ उपवेशनमिदं समाहृतम्‌।

जम्मू-कश्मीर:

जम्मू-कर्मीरे अनन्तनाग-जनपदे स्रीगुफवारा-क्षत्रे अद्य सुरक्षाबलैस्सह संजाते संघर्ष चत्वारः आतंकिनः
सैन्यबलेन मारिताः। एकः आरक्षिभटोऽपि हुतात्मभूतो जातः रक्षा-स्रोतांसि सूचयन्ति यत्‌ आतंकिनां निगूढ -सूचनां प्राप्य
अन्वीक्षणं तत्र प्रारब्धम्।

प्रधानमन्त्री वाणिज्यम्

प्रधानमन्त्री नरेन्द्रमोदी अकथयत् यत् भारताय विकासमितेः द्विगुणी-करणस्यावश्यकता वर्तते। श्रीमोदिना अद्य
प्रातः नवदिल्यां नूतनवाणिज्यभवनस्याधारशिला स्थापिता। तेनोक्तं यत् भारतेन सप्तदशमलव सप्त मितः विकासदरः
सम्प्रातः, येन विकासे तीव्रता समायातास्ति। विगतवर्षचतुष्टये प्रत्यक्ष-वैदेशिक-निवेशे वैदेशिक-मुद्राभण्डारे च
अभूतपर्ववृद्धिः संजाता। अत्रावसरे वाणिज्योद्योगमन्त्री सुरेशप्रभुः नागरावासमन्त्री हरदेवसिंहपुरी च उपातिष्ठताम्।

प्रधानमन्त्री स्वच्छता

प्रधानमन्त्री नरेन्द्रमोदी स्वच्छता-पर्वणि श्वः इंदौर-नगरे चतुःसहस्र-कोटि-रुप्यकाणां विकास-परियोजनाः
उद्धाटयिष्यति। श्रीमोदी प्रवर्तमान-वर्षाय स्वच्छता-सर्वेक्षण-विजेतृभ्यः पुरस्काराः प्रदास्यति। वार्ताहरेण सूचितं यत्
अवसरेऽस्मिन्‌ मध्यप्रदेश-प्रशासनस्य महत्वाकांक्षि-नागर-परिवहन-सूत्र-सेवायोजनायाः शुभारम्भोऽपि भविता।

जेटली-मानवाधिकारः

केन्द्रीयमन्त्री अरुणजेटली अवोचत्‌ यत्‌ आतंकिनः जम्मूकश्मीरस्य नागरिकाणां मानवाधिकाराणां हननं
कुर्वन्ति। एकस्मिन् फेसबुक् इति आमुख-पटलीये आलेखे जेटलिना प्रोक्तं यत्‌ ददं क्षेत्रं निजप्राकृतिक-सौन्दरये कृषि क्षेत्रे
हस्तशिल्पे च सम्पन्नं वर्तते। अस्मिन्‌ राज्ये प्रतिव्यक्ति आयः अन्य-राज्यानामपेक्षया अधिकः सम्भाव्यते। अपि चोक्तं यत्‌
माओवादिनः अपि मानवाधिकरभ्यः कष्टकारकाः सन्ति। भवतु नाम कश्मीरः छत्तीसगद्-राज्यं वा पृथक्वादिनः हिंसामेव
संवर्धयन्ति।


नायङ्-पुणे

उपराष्ट्रपतिः एम.वेकेयानायडू प्रावोचत्‌ यत्‌ कृषकाणां हितेभ्यः इतोऽपि अधिक-प्रयासानामावश्यकता विद्यते।
श्रीनायडू अद्य महाराष्ट पुणे जनपदस्य बारामती क्षेत्रे संवाददातृभिः सह संभाषति स्म। उपराष्टरूपतिना निगदितं यत्‌ असौ
विविधशिक्षण-संस्थानानां भ्रमणं करोति। आशास्यते यत्‌ संस्थानेषु विधीयमान-कार्यचरणेन आधुनिक -भारतनिर्माणे
साहाय्यं भविष्यति। देशे विज्ञानकेन्द्राणां महती आवश्यकता वर्तते।

भारतीय जनता पार्टी

भजपादलेन जम्मू-कश्मीर-सम्बद्धविषये कांग्रेसदलस्य नेतारौ गुलाम-नबी-अआजाद- सेफुद्दीनसोजौ च
आलौचितो नवदिल्ल्यां वार्ताहिरैः सम्वदन् भाजपानेता रविशंकरप्रसाद: उदीरितवान् यत् श्रीआजादेन भारतीय-सेनायाः:
अपमानं कृतम्‌ श्रीप्रसादेन प्रोक्तं यत्‌ तस्येदं वक्तव्यं अनौचित्यपूर्ण वर्तते।

महाराष्ट्रम-कांग्रेसदलम्‌

कांग्रेसदलेन अद्य वरिष्ठनेता मल्लिकार्जुनखण्डे महाराष्ट्रे अखिलभारतीय-कांग्रेससमित्या महासचिवः नियुक्तः।
असौ वर्तमान प्रभारिणः मोहनप्रकाशस्य स्थाने कार्य करिष्यति। दलेन त्रयः अन्येऽपि सचिवपदे नियुक्ताः सन्ति। तेषु
सोनलकुमारः आशीष-दुआ सम्पतकुमारश्च वर्तन्ते।


                                                            ॥ इति वार्ता: ॥
