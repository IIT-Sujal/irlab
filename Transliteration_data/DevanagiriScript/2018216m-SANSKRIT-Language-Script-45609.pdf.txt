दिनांकः 16-02-2018
प्रात: 06:55
प्रवाचको5नुवादकश्च - पुरुषोत्तमशर्मा

आशुलिपिकः - राजेशकुमारराठौर:

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - पुरुषोत्तमशर्मा

मुख्य-वार्ताः

° प्रधानमन्त्री नरेन्द्रमोदी अद्य नवदिल्ल्यां वैश्विक-सतत-पोषणीय
विकाससम्मेलनस्य उद्घाटनं करिष्यति।

* त्रिपुरायां विधानसभानिर्वाचनानां कृते प्रचाराभियानस्य अद्य अन्तिमोदिवसः विद्यते।

 उच्चतमन्यायालये अद्य कावेरी जलविवाद-प्रकरणे निर्णयो भविष्यति।

० अपि च,

० भारत-दक्षिणाफ्रिकादलयोः एकदिवसीय-क्रिकेटस्पर्धामालिकायाः अन्तिमस्पर्धा

अद्य भविष्यति।

प्रधानमन्त्री

प्रधानमन्त्री नरेन्द्रमोदी अद्य नवदिल्ल्यां वैशिक-सतत-पोषणीय-
विकाससम्मेलनस्य उद्घाटनं करिष्यति। सम्मेलनमिदम् ऊर्जासंसाधन-संस्थानस्य
मुख्यकार्यक्रमः वर्तते। पर्यावरणोर्जासंरक्षणविषये वैश्विकनेतृणां विचारकाणां च
एकस्मिन्‌ दिशि प्रयासः अस्य सम्मेलनस्य प्रमुखेदेश्यं वर्तते। अस्मिन्‌ सम्मेलने
जगतः द्विशताधिकप्रतिनिधियः भागं स्वीकरिष्यन्ति।

प्रधानमन्त्री छात्रा:

प्रधानमन्त्री नरेन्द्रमोदी अद्य नवदिल्ल्यां तालकटोरा क्रीडांगणे परीक्षायाः
सफलतायै छात्रान् सम्बोधष्यति। मानवसंसाधनमन्त्रालयेन प्रोक्तं यत्‌ कार्यक्रमे
दविसहस्र विद्यालयीया: महाविद्यालयीया: च छात्रा: उपस्थास्यन्ति।

त्रिपुरायां प्रचाराभियानम्‌


त्रिपुरायां विधानसभानिर्वाचनानां कृते प्रचाराभियानस्य अद्य अन्तिमोदिवसः
विद्यते। राज्ये रविवासरे मतदानं भविष्यति। अवधेयमस्ति यत् चारिलाम
विधानसभासनाय मतदानं मार्च मासस्य द्वादश दिनाङ्के भविष्यति, यतोहि तत्र
सी.पी.आई.एम. दलस्य प्रत्याशिनः मृत्युः अभवत्।

निर्वाचनायोगः मेघालयराज्ये

निर्वाचनायोगस्य पूर्णदलं मेघालये नैर्वाचनिकसज्जताया: समीक्षायै हयः
शिलाङ्गनगरम् उपगतम्। मुख्यनिर्वाचनायुक्तः ओ.पी. रावतः राजनीतिकदलानां
नेतृभिः निर्वाचनाधिकारिभिश्च साकं सम्भाषणं अकरोत्। तत्रत्य सुरक्षाधिकारिभिः
सह अद्य विधिव्यवस्था विषये मन्त्रणा भविष्यति।

कावेरी सुरक्षा

उच्चतमन्यायालये अद्य कावेरी जलविवाद-प्रकरणे निर्णयो भविष्यति।
तमिलनाडु-केरल-कर्नाटकराज्येभ्यः जलाबण्टनं विषयमालक्ष्य बंग्लूरुनगरे
दृढसुरक्षोपायाः विद्यन्ते। मुख्यन्यायाधीशस्य दीपकमिश्रस्य, न्यायाधीशस्य एम.ए.
खानविल्करस्य अथ च डी.वाई. चंद्रचूडस्य पीठेन अस्मिन् विषये गत वर्षे सितम्बर
मासे वादश्रवणम् कृतमासीत्।

रेलविभाग:

रेलविभागेन नवाशीतिसहस्र-पदेभ्यः नियुक्ति-कार्यक्रम: समुद्घोषितः।
रेलमन्त्रालयानुसारि अन्तर्जालमाध्यमेन आवेदनसौविध्यं वर्तते। आवेदनं मार्च
मासस्य पूर्वार्धं यावत् कर्तु शक्ष्यते।

जम्मू-कश्मीरे ग्रामविकासमन्त्री

ग्रामीणविकासमन्त्री नरेन्द्रसिंह-तौमरः गतदिने जम्मू-कश्मीरे विविध-
ग्रामविकासकार्यक्रमान्‌ समेक्षत। तेनोक्तं यत्‌ मनरेगायोजनया भूयोऽपि षड्लक्ष

परिवाराः लाभान्विताः अभवन्।
उत्तरप्रदेशे आयव्ययपत्रम्‌

उत्तरप्रदेशे आगामि वित्तवर्षाय अद्य अर्थसङ्कल्पना-पत्रं प्रस्तोष्यते। योगि-
प्रशासनस्य रचनानन्तरं तत्रत्यं प्रथमोऽयं पूर्णम् अर्थसङ्कल्पनापत्रं वर्तते।
आयव्ययपत्रके कृषकेभ्यः महिलाभ्यः युवभ्यश्च लाभः सम्भाव्यते।

क्रिकेट

भारत-दक्षिणाफ्रिकादलयो: एकदिवसीय-क्रिकेटस्पर्धामालिकाया: अन्तिमस्पर्धा
अद्य भविष्यति, भारतीयसमयानुसारेण सायं सार्ध चतुवादने वादनात् स्पर्धेऽयं
सिन्चुरियन् क्रीडांगणे भविष्यति। शृंखलेयं भारतेन पूर्वमेव विजितास्ति।
