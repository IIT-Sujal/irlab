संस्कृतवार्ताः
दिनांकः- 26-04.2018
सायम्‌ - 06:10

मुख्यवार्ताः

 प्रधानमन्त्री नरेन्द्रमोदी चीनदेशस्य दिवसयोः यात्रार्थं नवदिल्लीतः प्रस्थितः।

 सर्वषां विकासाय राजनीतिः भारतीय-जनता-पार्दीतिदलस्य नीतिरिति प्रधान-

मन्त्रिणा प्रतिपादितास्ति।


 उत्तरप्रदेशस्य कुशीनगर-जनपदे अद्य प्रातः विद्यालय-वाहनस्य रेलयानेन संघटने
त्रयोदश-बालानां मृत्युरभवत्।

 उच्चतमन्यायालयेनोक्त यत्‌ कठुआ-दुष्कर्म-हत्या-प्रकरणस्य निष्पक्ष-वादश्रवण-विधानं
तस्य मुख्य-चिन्ता वर्तते।

प्रधानमन्त्री चीनदेशः

प्रधानमन्त्री नरेन्द्रमोदी चीनदेशस्य दिवसयोः यात्रार्थं नवदिल्लीतः प्रस्थितः। असौ
श्वो आरम्भमाणे वुहाननगरे अनौपचारिकोपवेशने तत्रत्यो राष्ट्रपतिं शी जिनपिंगं मिलिष्यति।
प्रस्थानात्‌ प्राक्‌ प्रधानमन्त्रिणा प्रोक्तं यत्‌ उपवेशने देशयोः द्वैपाक्षिक-सम्बन्धं दृढयितुं विश्वस्य
महत्त्वपूर्णविषयेषु च विचारविमर्शो भविष्यति।



सर्वेषां विकासाय राजनीतिः भारतीय-जनता-पार्टीतिदलस्य नीतिरिति प्रधान-
मन्त्रिणा प्रतिपादितास्ति। कर्णाटकस्य द्रुत-विकासः दलस्य उद्देश्यं वर्तते। श्रीनरेन्द्रमोदी
ऐपमाध्यमेनाद्य राज्यविधानसभा-निर्वाचने भाजपा-दलस्य प्रत्याशिभिः अधिकारिभिः
प्रतिनिधिभिश्च वार्तालापं करोति स्म। तेन प्रोक्तं यत् यानि दलानि धर्म-जाति-
सम्प्रदायाद्याधारेण राजनीतिं कुर्वन्ति तेषां कृते विकासाय राजनीतिः निरर्थकास्ति।
तेनारोपितं यत् कांग्रेसदलं निर्वाचने विजयार्थं मिथ्याप्रचारं करोति। एतदर्थं राज्ये सत्तारूढ-
कांग्रेसदलं वैदेशिक-संस्थानानां साहाय्यमपि स्वीकरोति। राष्ट्रिय-जनतान्त्रिक-संयुत्या
निर्धनानां, महिलानां सामाजिकरूपेणवश्चितवर्गाणाञ्च कल्याण-योजनानाम् उल्लेखः
प्रधानमन्त्रिणा अस्मिन्नवसरे कृतः। अपरत्र कांग्रेसाध्यक्षेण राज्ये निर्वाचन-प्रचाराय उत्तर
कन्नड़-जनपदे मार्ग-प्रदर्शनमाचरितम्‌। श्रीराहुल-गांधी आंकोला-कुम्टा-स्थलयोरपि जनसभां
सम्बोधयिष्यति। राज्य-विधानसभायै मई द्वादश्यां मतदानं भविष्यति।

उत्तर-प्रदेशः
उत्तरप्रदेशस्य कुशीनगर-जनपदे अद्य प्रातः विद्यालय-वाहनस्य रेलयानेन संघट्टने
त्रयोदश-बालानां मृत्युरभवत्। जनपद-चिकित्साधिकारिणा आकाशवाणी संसूचिता यत्
चतुर्बालकानां वाहन-चालकस्य च स्थितिः गम्भीरा वर्तते। रेलमन्त्रिणा पीयुष-गोयलेन
मृतक-बालकानां परिवारेभ्यः एकैक-लक्ष-रुप्यकाणाम् अनुग्रह-राशिः उद्घोषितः अस्ति।
राष्ट्रपति-प्रधानमन्त्री-उपराष्ट्रपति-कांग्रेसाध्यक्ष-प्रभृतिभिः मृतकानाम् आश्रितेभ्यः शोकः
प्रकटितः।

 

उच्चतमन्यायालयः

उच्चतमन्यायालयेनोक्त यत्‌ कठुआ-दुष्कर्म-हत्या-प्रकरणस्य निष्पक्ष-वादश्रवण-विधानं
तस्य मुख्य-चिन्ता वर्तते। प्रधान-न्यायाधीशस्य दीपकमिश्रस्य आध्यक्षयुतेन खण्डपीठेन प्रोक्तं
यत्‌ प्रकरणस्य कटुआ-न्यायालये निष्पक्षवादश्रवणे संशयः भवति चेत्‌ तत्‌ अन्यत्र
कारयिष्यते। न्यायालयेन एतदपि कथितं यत्‌ निष्पक्षवादश्रवणं न केवलं आरोपिणाम्‌ अपितु
पीडितपरिजनानामपि भवेत्‌। न्यायालयेन एतत्सम्बद्ध-पक्षणां वकीलानां च सुरक्षार्थं जम्मु-
कश्मीर-प्रशासनं निर्दिष्टम्।

नीत्यायोगः

नीत्यायोगान्तर्गतेन अटल-नवाचार-अभियानेनाद्य नवदिल्ल्याम् अटल-नवभारत-
स्पर्धा प्रारब्धा। सफलविचारेभ्यः एककोटि-रूप्यकानुदान-राशिः अथ प्रवर्तकत्वं प्रदास्यते।
पोत-राजमार्ग-परिवहन- मन्त्रिणा नितिन-गडकरिणा स्पर्धैषा नवाचारक्षेत्रेभ्यः
महत्त्वाधायिनीति वर्णिता।

स्मृति ईरानी

राज्यानां वस्त्रमच्तरिणा मुपवेशनमद्य नवदिल्ल्यामायोजितम्‌। केन्द्रीय-वत्र-मन्त्री
स्मृति ईरानी उपवेशने देशे हस्त-वयं हस्तशिल्पञ्च प्रोत्साहयितुं विचार-विमर्शः कृतः


राष्ट्रपतिना रामनाथकोविन्देनाद्य इन्दुमलहोत्रा उच्चतमन्यायालयस्य न्यायाधीशत्वेन
नियुक्ता। प्रथमा तावत् उजच्चतमन्यायालयस्य वकीलः महिलेयं एतत्पदाय साक्षात्‌
चयनितास्ति।

पाक-न्यायालयः

पाकिस्ताने इस्लामाबादोच्चुन्यायालयेनाद्य विदेश-मन्त्री ख्वाजा आसीफः सांसदत्वेन
आयोग्यः इति आदेशः प्रदत्तः। यतो हि त्रयोदशोत्तर-द्विसहस्र-तमे वर्षे निर्वाचन-शपथ-पत्रे
अमुना संयुक्त-अरब-अमीराते स्वस्य कर्मानुमतिः गोपिता आसीत्‌।


फ्रांसदेशः

फ्रांसराष्ट्रपतिना इमैन्युअल मैक्रावर्येण प्रोदीरितं यत् फ्रांस पञ्चदशोत्तर-द्विसहस्रतम
वर्षस्य ईरान-परमाणु-सन्धितः पृथक्‌ न भविष्यति। तेन अमेरिकायाः चिन्तामपाकर्तुं ईरानेन
सार्धं बृहत्सन्धेः आवश्यकता सबलं प्रतिपादिता।

                                 | इति वार्ताः ॥

 

 