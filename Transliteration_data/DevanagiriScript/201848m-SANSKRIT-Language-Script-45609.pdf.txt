

दिनांकः 08-04-2018

प्रातः 06:55
मुख्य-वार्ता:
० नेपाल-भारत-देशौ सीमासुरक्षा-सम्पर्क-व्यापार-कृषि क्षेत्रेषु - पारस्परिकं सहयोगं भूयोऽपि द्रढयितुं सहमतौ जातौ
स्तः।
७ राष्ट्रपतिः श्रीरामनाथ-कोविन्दः अद्य गिनी-देशस्य राजधान्यां मलाबो-नगर्यां तत्रल्य-राष्ट्रपतिना टियोडोरो-

ओवबिआंग-नगयेमा-मबासोगो-वर्येण सार्थं शिष्ट-मण्डल-स्तरीयं सम्भाषणमनुष्ठास्यति।

० विंशति-प्रतिविंशति-क्षेप-चक्राणाम् इण्डियन्-प्रीमियर-लीग्-प्रतिस्पर्धा-शृंखलायां गतरात्रौ मुम्बय्यामायोजिते

औद्धाटनिके द्वन्द्वे चेन्नई-सुपरकिंग्स-दलेन पूर्व-विजेत् मुम्बई-इण्डियन्स-दलम् एकेन क्रीडकेन पराजितम्।

भारत-नेपालयोः सन्धिः

नेपाल-भारत-देशौ सीमासुरक्षा-सम्पर्क-व्यापार-कृषि-क्षेत्रेषु पारस्परिकं सहयोगं भूयोऽपि द्रढयितुं सहमतौ जातौ
स्तः। देश-द्वयं क्षेत्रस्य सर्वाङ्गीणाम् आर्थिक-प्रगतिम् उद्दिश्य अन्तर्देशीय-जलयथ-निर्माणाय सहमतिं प्राकाशयत्। सहैव,
देशद्वय-मध्ये पारेसीमं सम्पर्क-वृद्धये रेल-मार्गस्तरणमपि विधास्यते-इत्यपि निर्णीतम्। एतदतिरिच्य, भारतं कृषि-क्षेत्रेऽपि
नेपालस्य साहाय्यम्‌ आचरिष्यति। एतच्च सर्वं गतदिवसे देशद्वस्य प्रधानमन्त्रिणोः श्रीनरेन्द्रमोदि-के.पी.शर्म-ओलिनोर्मध्ये

नवदिल्ल्यां संजातात् सम्भाषणात् अनन्तरं प्रसारिते संयुक्त-वक्तव्ये प्रकाशितम्।

राष्ट्रपतिः-गिनीयात्रा

राष्ट्रपतिः श्रीरामनाथ-कोविन्दः अद्य गिनी-देशस्य राजधान्यां मलाबो-नगर्यां तत्रत्य-राष्ट्रपतिना टियोडोरो-

ओबिआंग-नगयेमा-मवासोगो-वर्येण सार्धं शिष्ट-मण्डल-स्तरीयं सम्भाषणमनुष्ठास्यति। सम्भाषणाऽनन्तरं देश-द्वय-मध्ये
नैकेषु सन्धि-पत्रेषु हस्ताक्षराऽङ्कनं सम्भाव्यते। ततः पूर्व, दक्षिणाफ्रीकाया: देश-त्रयं प्रति प्रस्थितः श्रीकोविन्दः यात्रायाः

प्रथमे चरणे गतरात्रौ भूमध्यवर्त्तिनं गिनी-देशं सम्प्राप्नोत्

कनाडा-हॉकीदलम्‌
कैनाडायां देशस्य पश्चिमीये दिग्भागे गतदिने दुरापन्ने बस्‌-ट्रक-यानयोर्भाषण-संघट्टे तदशीयैः कनिष्ठ-हॉकी-दल-

क्रीडकै: संभूतं बसयानमारूढा: पञ्चदश युवानो मृत्युं गताः, चतुर्दश च अत्याहताः संजाताः सूच्यन्ते।

आईपीएल-क्रिकेट्‌

विंशति-प्रतिविंशति-क्षेप-चक्राणाम्‌ इण्डियन्‌-प्रीमियर-लीग्‌-प्रतिस्पर्धा-शंखलायां गतरात्रौ मुम्बय्यामायोजिते
औद्धाटनिके इन्द्रे चेन्नई-सुपरकिंग्स-दलेन पूर्व-विजेतृ मुम्बई-इण्डियन्स-दलम् एकेन क्रीडकेन पराजितम्। ततः पूर्वं मुम्बई-
दल-क्रीडकैः स्पर्धायाः आद्य-पाल्यां षट्-षष्ट्यधिकाः शतं धावनांकाः अर्जिताः आसन्। अद्य सायं कोलकातायां निर्धारिते

द्वितीयस्मिन् द्वन्द्वे पुनः कोलकाता-बेंगलूरु-वृन्दे सांमुख्याय बद्ध-परिकरे स्तः।

राष्ट्रमण्डलक्रीडाः

अपरतः,आस्ट्रेलियायाम् अनुवर्तमानासु राष्ट्रमण्डलीय-क्रीडासु ह्यो भारतीय-भारोत्तोलकैर्भूयोऽपि सुवर्ण-युगलं
स्वदेशाय समुपायनीकृतम्‌। अनेन पदक-द्वयेन सहैव भारतस्य स्यूते अद्यावधि चत्वारि सुवर्णानि, एकं रजतम्, एकं च कास्यं
समायातानि। राष्ट्रपतिना, प्रधानमन्त्रिणा च ह्यस्तनोपलब्धये मल्ल-तल्लजौ सतीशकुमारशिवलिंगम-वेंकटराहुलरागालौ
  सुबहु वर्धापितौ।
