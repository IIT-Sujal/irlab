

दिनाकः 14-02-2018
प्रातः 06:55


° प्रशासनेन पी.पी.एफ इति लोकभविष्यनिधिलेखाना निर्धारितावधिपूर्व
पिधानानुमतिः प्रस्ताविता।

० ऐषमः जनवरी मासे दशलक्षाधिकवैदेशिक-पर्यटकाः भारते समागताः।

० अमेरिकायाः राष्ट्रपतिः डोनाल्ड-ट्रम्पः प्रावोचत यत्‌ अमेरिका
दक्षिणकोरियादेशेन सह॒ पूर्वनिरधारित-वाणिज्यिकादानप्रदानसन्धौ
संशोधनाय कृतसंकल्पोस्ति।

° भारतदक्षिणाफ्रिकादलयौः एकदिवसीयक्रिकेट-शृडखलायाः पञ्चमो
द्वन्द्वः भारतेन विजितः।

लोकभविष्यनिधिः

प्रशासनेन पी.पी.एफ इति लोकभविष्यनिधिलेखानां निर्धारितावधिपूर्व
पिधानानुमतिः प्रस्ताविता। सममेव अवयस्कानां लघु-सञ्चय-लेखोद्घाटनाय
अपि अनुमतिः प्रदत्ता।

वैदेशिकपर्यटकाः

पर्यटनमन्त्रालयेनोक्तं यत् ऐषमः जनवरी मासे दशलक्ष
वैदेशिकपर्यटकाः भारते समागताः, विगतवर्षापेक्षया प्रतिशतम्
अष्टामिताधिकसंख्येयं वर्तते। बांग्लादेशस्य पर्यटकाणां सर्वाधिकसंख्या
वर्तते।

त्रिपुरा निर्वाचनम्

त्रिपुराया विधानसभानिर्वाचनेषु नवपञ्चाशत्‌ आसनानाङ्कृते
द्विनवत्युत्तरद्विशतं प्रत्याशिनः निर्वाचने अवतीर्णाः सन्ति। रविवासरे
सम्पत्स्यामाणाय निर्वाचनाय दइढ्सुरक्षोपायाः विहिताः सन्ति। राज्ये
द्वादशलक्ष महिलाः समेत्य पञ्चविंशतिः लक्ष मतदातारः रविवासरे
मतदानं करिष्यन्ति।

निर्वाचन-आयुक्तः नगालैण्डः

मुख्यनिर्वाचनायुक्तः ओ.पी. रावतः निर्वाचनायोगस्य सदस्य द्वयेन
सह अव्य मेघालय-नगालैण्डराज्ययोः त्रिवदिवसीययात्रां करिष्यति। असौ
तत्रत्यैः निर्वाचनाधिकारिभिः सह निर्वाचन सज्जयतायाः विषये सम्भाषणं
करिष्यति।

ट्रम्पः चीनं प्रति

अमेरिकायाः राष्ट्रपतिना डोनाल्डट्रम्पेण दक्षिणकोरियादेशेन सह
वाणिज्यिकादानप्रदाने संशोधनं प्रकटीकृतम्, येन व्यापारे समुचितोलाभः
स्यात्। तेन चीनं विरुध्य प्रतिकारि-वाणिज्य प्रतिबन्धस्थापनम् अपि
संचेतितम्। तेनोक्तं यत् कोरियादेशेन सह प्राक्तन् सन्धिपत्राणि
दोषपूर्णानि आसन्, इदानीम् अमेरिका तानि संशोधयिष्यति उत वा
निराकरिष्यति।

नगालैंड सम्मन पत्रम्

राष्ट्रियान्वेषणाभिकरणेन नगालैण्ड-मुख्यमन्त्री-कार्यालयस्य त्रयेभ्यः
अधिकारिभ्यः बलात्‌ धनसञ्चयप्रकरणे परिपृच्छायै सम्मनपत्रं प्रेषितम्‌।
आधिकारिकस्रोतोभिः जापित यत्‌ गुरुवासरे  राष्ट्रियान्वेषणाभिकरणस्य
आरक्षि उपाध्यक्षस्य मुख्यान्वेषणाधिकारिणः समक्षम्‌ उपस्थातुम्‌ एते
अधिकारिणः निर्दिष्टाः सन्ति।

भारत-चीन

भारत-चीनयोः सैन्याधिकारिभिः गतदिने पूर्वीय-लददाखक्षत्रे चीनस्य
सैन्यदुर्गे ओपचारिकोपवेशनं कृतम्। अत्रान्तरे उभाभ्यां देशाभ्यां
नियन्त्रणरेखायां शन्तिसन्धारणाय प्रतिबद्धता प्रकटिता।

क्रिकेट

भारतदक्षिणाफ्रिकादलयोः षड् स्पर्धान्वितायाम्‌ एकदिवसीय-
क्रिकेटशृङ्खलायां पञ्चमो द्वन्दवः भारतेन विजितः।
पञ्चसप्तत्युत्तरद्विशतं धावनाङ्कानां लक्ष्यमनुसरता दक्षिणाफ्रिकादलं
एकोत्तरद्विशतं धावनाड्केषु पर्यवसितम्। शृड्खलायां भारतीयदलेन इदानीं
यावत् चतस्रः स्पर्धाः विजिताः सन्ति। अन्तिम स्पर्धा शुक्रवासरे
भविष्यति।
