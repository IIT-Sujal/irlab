दिनांकः 16-05-2018
प्रात: 06:55
प्रवाचकोऽनुवादकश्च - परमानन्द-झाः

इयम् आकाशवाणी
सम्प्रति वार्ताः श्रूयन्ताम्
प्रवाचकः - परमानन्द-झाः

मुख्य-वार्ताः

 कर्णाटकेषु विधानसभा-निर्वाचनार्थं समायोजितेभ्यो मतदानेभ्यः
त्रिशङ्कु-परिणाम-प्राप्तेः अनन्तरं सम्प्रति तत्रत्याः राजनैतिक-
क्रियाकलापाः तीव्रीभूताः।

 वाराणस्यां निर्माणाधीनस्य ऊर्ध्वसेतोः सहसा भ्रंश-घटनायां
न्यूनान्यूनाः अष्टादश जनाः मृताः।

 पश्चिम-बंगाले पञ्चायत-मतदान-केन्द्रेषु अद्य पुनर्मतदानं
समायोज्यते।

 अपि च,

 आई.पी.एलक्रिकेट्-स्पर्धा-शृंखलायां गतरात्रौ कोलकाता-नाइट-राइडर्स-
वृन्देन राजस्थान-रयल्स-दलं षड्भिः क्रीडकैः पराजितम॥

कर्णाटक-प्रशासनसंरचना

कर्णाटकेषु विधानसभा-निर्वाचनार्थ समायोजितेभ्यो मतदानेभ्यः
त्रिशङ्कु-परिणाम-प्राप्तेः अनन्तरं सम्प्रति तत्रत्याः राजनैतिक-क्रियाकलापाः
तीव्रीभूताः सन्ति। भाजपा, कांग्रेस पचेत्युभाभ्यामपि दलाभ्यां स्वीय-नेतारम्
अवयचेतुम् अद्य बेंगलूरु-नगरे स्व-स्व-विधायक-दलस्य मन्त्रणोपवेशनं
समाकारितमस्ति। केन्द्रीय-मन्त्रिणौ जे.पी.नड्डा-धर्मेन्द्रप्रधानौ भाजपा-
विधायकदल-मन्त्रणायां केन्द्रीय-पर्यवेक्षकत्वेन समुपस्थास्येते। अपरतः
कांग्रेसदल-नेतारोऽपि राज्ये संयुति-शासनस्य स्वरूपं निर्धारयितुं
धर्मनिरपेक्ष-जनतादल-प्रमुखम  एच डी.देवगौडां मेलिष्यन्ति। अत्रेदं
स्मर्तव्यमस्ति यद्‌ गतदिने प्रकल्पितासु मतगणनासु भाजपा-दलं राज्य-
विधानसभायाः द्वाविंशत्यधिक-द्विशतासनेषु मध्ये चतुरधिक-शतमासनानि
विजित्य महत्तम-विजयि-वृन्दत्वेन समक्षमायातम्| अपरतः, अष्ट-सप्तति
आसनानि विजित्य द्वितीय-स्थानम् प्राप्तवत् काँग्रेस-दलं अष्टा-
त्रिंशदासनवता धर्मनिरपेक्ष-जनता-दलेन सार्धम् उत्तर-नैर्वाचनिकीं संयुतिं
विहितवत ततः गतसायं उभे अपि भाजपा-कागरेस-दले पृथक्-पृथक्
राज्यपालं सम्मिल्य राज्ये नूतन-प्रशासन-संरचनायै स्वं स्वं अभिघोषं
प्रस्तुतवती।



उत्तरप्रदेशे, वाराणस्यां रेलस्थात्रं निकषा निर्माणाधीनस्य ऊर्ध्वसेतोः
गतदिने सहसा दुरापन्नायां भ्रंश-घटनायां न्यूनान्यूनाः अष्टादश जनाः
मृताः, नैके च क्षताः संजाताः सूच्यन्ते। राज्य-प्रशासनेन उत्तरप्रदेश-सेतु-
निगमस्य परियोजना-प्रबन्धक-प्रमुखेण समेताः चत्वारोऽधिकारिणस्तत्कालं
निलम्बिताः, पञ्चदश-दिनाभ्यन्तरे घटनायाः अन्वीक्षणार्थम्  उच्चस्तरीया
समितिश्च संघटिता। राज्य-मुख्यमन्त्री योगी आदित्यनाथः घटना-स्थलं
प्राप्य पीडितान् सद्यो मेलितवान्॥

 

पश्चिमबंगालः-पुनर्मतदानम्‌

पश्चिम-बंगाले विंशतेः जनपदानां अष्ट-षष्ट्यधिकेषु पञ्च-शत्-
पञ्चायत-मतदान-केन्द्रेषु अद्य पुनर्मतदानं समायोज्यते। एषु केन्द्रेषु
परह्यः सोमवासरे समायोजिते मतदाने प्रभूत-संख्यायां हिसा-घटनानां
सूचना-प्रान्तेः अनन्तरं निर्वाचनायोगेन पुनर्मतदानमादिष्टम् अत्र
मतगणना श्वो निर्धारिताऽस्ति।

आई.पी.एल्‌.

विंशति-प्रतिविंशति-क्षेप-चक्राणाम् आई-पी.एलक्रिकेट्-स्पर्धा-शृंखलायां
गतरात्रौ कोलकातायाम् ईडन-गार्डन-क्रीडा-प्रांगणे प्रवृत्ते रोम-हर्षिणि द्वन्द्वे
कोलकाता-नाइट-राइडर्स-वृन्देन राजस्थान-रयल्स-दलं षड्भिः क्रीडकैः
पराजितम्।



अपरतो दक्षिण-कोरियायाम् डोंगाई-नगरे अनुवर्तमानासु एशिया-
चैम्पियन्स-चषकीय-महिला-हाकी-प्रतिस्पर्धासु अद्य स्वीये द्वितीय-चक्रे
भारतस्य चीन-दलेन सह सांमुख्यं विद्यते। प्रथमे चक्रे भारतेन शक्तिशालि
जापान-वृन्दं पराजितम्।

                                                 || इति वार्ताः ।।
