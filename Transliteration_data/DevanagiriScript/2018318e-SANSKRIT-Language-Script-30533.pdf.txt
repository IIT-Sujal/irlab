दिनांक: 18-03-2018 सायम्‌: 06:10
प्रवाचकोऽनुवादकश्च - पुरुषोत्तमशर्मा

टंकण-सहायकः - राजीवः

इयम् आकाशवाणी
सम्प्रति वार्ताः श्रूयन्ताम्

प्रवाचकः - पुरुषोत्तमशर्मा

मुख्य-वार्ताः

७ जम्मूकश्मीरस्य पूञ्छजन-पदे नियन्त्रणरेखायां पाकिस्तानवर्षणेन एकस्यैव -गोलिकायुध सैन्यबलस्य-
मुत्युमुपगता :परिवारस्य पञ्च जना

७ केन्द्रीयकृषिमन्त्री राधामोहनसिंहअवोचत् यत् केन्द्रप्रशासनं सुशासनेन नवाचारेण च कृषकाणां कृषिक्षेत्रस्य :
च कल्याणाय कार्यम् आचरति।

० अद्य पञ्च-सप्तत्यधिक-द्वि-सहस्र-तमं नूतनं वैक्रम-वर्षम् उपलक्ष्य देशस्य विभिन्नेषु भूभागेषु विभिन्नानि
पर्वाणि सोल्लासं समायोज्यन्ते।

* अपिच,

०  निदाहास-त्रिकोणीय-क्रिकेट्‌-क्रीडा-शृंखलायाम्‌ अद्य निर्णायके इन्द्दे भारतं बांग्लादेशेन सार्ध खेलिष्यति।
जम्मूकश्मीरसंघर्षविराम:

जम्मूकश्मीरस्य पूञ्छ-जनपदस्य मेंढरक्षेत्रे नियन्त्रणरेखायां पाकिस्तान-सैन्यबलस्य गोलिकायुध-वर्षणेन
एकस्यैव परिवारस्य पञ्च जना: मुत्युमुपगता:। राज्याराक्षि-महानिदेशक: एस.पी.वैद्य: प्रावोचत्‌ यत्‌ पाकिस्तान-
सैन्यबलेन प्रात: पादोन अष्टवादने अकारणमेव नागरक्षेत्रं लक्ष्यीकृत्य गोलिकायुधवर्षणं कृतम्।

राधामोहन:

केन्द्रीयकृषिमन्त्री राधामोहनसिंहः अवोचत्‌ यत्‌ केन्द्रप्रशासनं  सुशासनेन नवाचारेण च कृषकाणां कृषिक्षेत्रस्य
च कल्याणाय कार्यम्‌ आचरति। नवदिल्लयां कृषि-उन्नति-मेलकस्य समापनसमारोहे तेनोदीरितं यत्‌ कृषक-कल्याणाय
नरेद्रमोदि-प्रशासनस्य पदक्षेपानाम्‌ उत्साहवर्धक-परिणामाः दृष्टिपथमायान्ति। प्रशासनं द्वाविंशत्युत्तर- द्विसहस्रवर्षं यावत्‌
कृषकाणाम्‌ आयद्विगुणीकर्त प्रतिबद्धमस्ति।

राष्ट्रपति: ओडिशा


राष्ट्रपति: रामनाथ-कोविन्द: ओडिशाया: पुरी नगर्यां राष्ट्रिय-संस्कृत-संस्थानस्य शताब्दी समारोहं
सम्बोधिवान्। अत्रावसरे राष्ट्रपतिना प्रोक्तं यत् संस्कृतं विधि-विज्ञान-दर्शन-शास्त्राणि च समेत्य अध्यात्म-भाषा विद्यते।
अपि चोक्तं यत्‌ आदि शंकराचार्य-समये भारतस्य संयोजनाय संस्कृतभाषा एव समर्था आसीत्‌।

राष्ट्रपतिः भुवनेश्वरस्थितस्य भारतीय-प्रौद्योगिक- संस्थानस्य दीक्षान्त-समारोहम्‌ अपि सम्बोधयिष्यति।



अद्य पञ्च-सप्तत्यधिक-द्वि-सहस्र-तमं नूतनं वैक्रम-वर्षं समारब्धम्। एतस्मिन् शुभावसरे देशस्य विभिन्नेषु
भूभागेषु विभिन्नानि पर्वाणि चैत्रशुक्लादि-उगाडि-गुडीगड्वा-चैतीचन्द-नवरेहादि-नामभिः पारम्परिक-रीत्या सोल्लासं
समायोज्यमानानि सन्ति। राष्ट्रपति: श्रीरामनाथ-कोविन्दः, उपराष्ट्रपतिः श्रीएम्‌वेंकैया-नायडु: प्रधानमन्त्री नरेन्द्रमोदी च
एतस्मिन्‌ अवसरे देशवासिनो वर्धापितवन्तः।

दलाई-लामा-जम्म्‌

जम्मू नगरस्थे केनद्रीयविश्वविद्यालस्य प्रथमदीक्षान्त-समारोहं सम्बोधयन्‌ दलाई-लामा प्रतिपादितवान्‌ यत्‌ हिंसा
कस्यापि समस्याया: समाधान नैवास्ति। अहिंसा-शान्ति-धर्मनिरपेक्षातानां भारतस्य गुणा: वर्तमाने संघर्ष-मयकाले जगत:
कृते उपकारकाः सन्ति। अत्रावसरे प्रधानमन्त्री कार्यालस्य राज्यमन्त्री जितेनदरसिंहः प्रावोचत्‌ यत्‌ भारतीयजनसंख्यायां यूनां
वृहत्तमो वर्ग: वर्तते, येन भारतं विकासशिखर प्रापणीयम्‌

 

ईरानी-राहुल

सूचनाप्रसारणमन्त्री स्मृति-ईरानी अद्य वस्तुसेवाकर-व्यवस्थाविषये कांग्रेसोपाध्यक्षं राहुलगान्धिनम्
आक्षिप्तवती। एकस्मिन् ट्वीट्-सन्देशे तया विश्वबैंकस्य आर्थिकमानांकं समुद्धृतम्। प्रोक्तं च यत् राहुलगान्धिने
विवरणमिदम् आश्चर्यजनकं विद्यते।

क्रिकेट

विंशति-प्रतिविंशति-क्षेप-चक्राणां निदाहास-चषकीय-त्रिकोणीय-क्रिकेट्-क्रीडा-शृंखलायाम् अद्य कोलम्बो-
नगरस्थे आर्‌ प्रेमदास-क्रीडा-परिसरे प्रवर्तिष्यमाणे निर्णायके  द्वन्द्वे भारतं बाग्लादेशेन सार्धं खेलिष्यति। स्पर्धेऽयं
पञ्चाशत् निमेषानन्तरं प्रारब्धा भविष्यति।

                                                                ॥ इति वार्ताः ॥
