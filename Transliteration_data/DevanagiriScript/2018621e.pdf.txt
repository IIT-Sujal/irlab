
दिनांक: 21-06-2018
सायम्‌ 06:10

मुख्यवार्ता:
 अद्य सम्पूर्णजगति चतुर्थः अन्ताराष्ट्रियो योगदिवसोत्सव: परिपाल्यते। प्रधानमन्त्री नरेन्द्रमोदी अवोचत् यत्‌ योगः विश्वं संयोजति।
 
 श्रीमोदी देहरादून वनानुसन्धानसंस्थाने आयोजिते मुख्यसमारोहे भागमभजत्‌।

 अमरीकादेशेन प्रोक्तं यत् अफगानिस्तानाय भारतस्य साहाय्यम् आवश्यकं वर्तते।

योगदिवस:
अद्य सम्पूर्णजगति चतुर्थः अन्ताराष्ट्रियो योगदिवसोत्सवः परिपाल्यते। प्रधानमन्त्री नरेन्द्रमोदी देहरादूने वनानुसन्धानसंस्थाने आयोजिते
मुख्यसमारोहे भागमभजत्। श्रीमोदिना निगदितं यत् योगः विश्वं संयोजति। इदानीं विश्वे योगोत्सवः बृहदान्दोलनत्वेन स्वीक्रियते। अपि चोक्तं यत्
योग: भारतस्य सांस्कृतिकनिधि: विद्यते। अत्रावसरे उप-राष्ट्रपति: श्री एम. वेंकैयानायडु: मुम्बय्यां विश्वयोगदिवस-कार्यक्रमे मुख्यातिथित्वेन
सहभागमकरोत्। भूरि केन्द्रीय-मन्त्रिणश्चापि देशे विभिन्न-योगाभ्यासकार्यक्रमेषु भागं स्वीकृतवन्तः। अस्मिन् विशिष्टेऽवसरे अशेषेऽपि देशे नैके
योगाभ्यासकार्यक्रमा: समनुष्ठिता:।

जगति योगदिवसः
संयुक्तराष्ट्रे भारतस्य स्थायिमिशन इत्यनेन समायोजिते योगाभ्यासकार्यक्रमे संयुक्तराष्ट्रस्य राजदूत: आध्यात्मिकगुरव: आबालबुद्धा: च
योगाभ्यासं कृतवन्तः। संयुक्त राष्ट्रस्य उपमहासचिवेन अमिनामोहम्मदेन योगदिवसायोजनाय भारतस्य प्रशंसा कृता।

योग-कोविन्दः
राष्ट्रपतिना रामनाथ-कोविन्देन अद्य सूरीनामस्य राष्ट्रपतिना देसरी-दलानो-बुतरसअ-वर्येण सह योग-दिवसः आचरितः। प्रथम-वारम् एव
योग-दिवसस्य समारोहे द्वौ राष्ट्राध्यक्षो सम्मिलितौ अभवताम्‌

पुणे निगडनम्‌

पुणे आरक्षिबलस्य आर्थिकापराधशाखया डी.एस.के. समूहस्य द्विसहस्र-कोप्यकाधिक-प्रवञ्चनायां बैंक-ऑफमहाराष्ट्रस्य
मुख्यकार्यकार्यधिकारी प्रबन्धनिदेशकश्च रविन्द्रमराठे केचन अन्यवरिष्ठाधिकारिणश्च निगडिता:। डी.एस. के. समूहं विरुध्य सहस्राधिकोपभोक्तृभिः
सह प्रवञ्चनारोपे विद्यते।

अमरीका-भारत-अफगान

अमरीकादेशेन प्रोक्तं यत् भारतम् अफगानिस्तानस्य सहायतां करोति। युद्ध-कारणात् विध्वंसिते अफगानिस्तानाय भारतस्य साहाय्यम्
आवश्यकम् अपि वर्तते। दक्षिण-मध्य-एशियाया: प्रधान-उप-सहायक-विदेश-मंत्री-ऐलिस-वेल्स: अवादीत् यत् अमरीका सहायतायाः महत्तां
जानाति। तया प्रोक्तम् यत् विंशत्यधिक-द्वि-सहस्रतम-वर्षपर्यन्तं भारतम् अफगानिस्तानाय त्रि अर्बुद डलरमितं धनं प्रदास्यति। सुश्री वेल्सः
अवादीत् यत् व्यापार-समेल्लनानाम् आयोजनं कृत्वा भारतेन महत्त्वपूर्णभूमिका निर्व्यूढा।

भारत-अमरीका

भारतेन अमरीकातः विविधवस्तुनाम् आयातशुल्कं वर्धितम्। वित्तमंत्रालयानुसारेण नवीन-आयात-शुल्कम् अगस्तमास्य चतुर्दिनांकात्
प्रभावितो भविष्यति। निर्णयोऽयम् तदा अभवत् यदा अमरीकाः इस्पात इति-लौहसार-उत्पादेषु आयातशुल्कस्य वर्धनं अकरोत्।

मध्य प्रदेश
मध्यप्रदेशस्य मुरैना-जनपदे अद्य यात्रि-जीप-यानस्य ट्रेक्टर वाहनेन सह भीषणसंघटोऽभवत्‌। संघट-कारणात्‌ पञ्चदश जनाः मृताः पञ्च
जनाः च आहताः। आरक्षि-अधीकानुसारेण विंशतिः जनाः एकैव कु मनस्य वर्तन्ते। आहतानां चिकित्सा-मुरेना-जनपदस्य चिकित्सालये प्रचलति।


                                                                                                इति वार्ताः
