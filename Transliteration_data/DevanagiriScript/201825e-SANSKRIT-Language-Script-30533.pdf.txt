स्लांस्ल्व्क्ह्ल्ाब्यइल्यी

दिनांक: 05-02-2018

सायं - 06:10

मुख्यवार्ता:

० संसदः संयुक्ताधिवेशने राष्ट्रपतेः अभिभाषणार्थ धन्यवाद-प्रस्तावस्य
चर्चा अद्य राज्यसभायां प्रारब्धा।
० जम्मु-कश्मीर-विधानसभा अद्य विपक्षि-दलानां घोर-कोलाहल-

कारणात् स्थगिता जाता।

 

० उच्चतम न्यायालयेन अद्य जाति-पंचायतानि निर्दिष्टानि यत्‌ तानि
स्वयंभू-विवेक-नियन्त्रकाणि न भवेयुः।

० प्रवर्तन निदेशालयेन माओवादी-नेतु: संदीप-यादवस्य षडाशीति-

 

लक्षरूप्यकाणां चल-अचल सम्पत्तयः  धृताः।

राज्यसभा
संसदः संयुक्ताधिवेशने राष्ट्रपतेः अभिभाषणार्थं धन्यवाद-प्रस्तावस्य

चर्चा अद्य राज्यसभायां प्रारब्धा। चर्चां प्रारभ्य भाजपा-दलस्य अमित शाहः
वस्तु-सेवा-करस्य सफल-कार्यान्वयने विपक्षस्य पूर्णं समर्थनं समाकारितम्।  


जम्मू-कश्मीर विधानसभा
अद्य विपक्षि-दलानां घोर-कोलाहल-कारणात्‌ स्थगिता जाता। नेशनल-कान्फेरेन्स-कांग्रेस-विधायकाः पुंछ-
राजौरी-जनपदयो: नियन्त्रण-रेखायां पाकिस्तान-गोलिका-प्रहारैः अधिकारिणं
समेत्य चतुर्णां सैनिकानां वीरमृत्योः विषये विरोध-प्रदर्शनं कुर्वन्ति स्म। ते
प्रशासने अन्तर्भुक्तं भाजपादलम्‌ आरोपितवन्तः यत्‌ एतत्‌ सीमावर्तीनां
सुरक्षायां विफलं जातमिति।

उच्चतम-न्यायालयः

 

उच्चतम न्यायालयेन अद्य जाति-पंचायतानि निर्दिष्टानि यत् तानि
स्वयंभू-विवेक-नियन्त्रकाणि न भवेयुः। न्यायालयेन केन्द्रं याचिका-
कर्तारोऽपि निर्दिष्टाः यत् ते जाति-पंचायत-प्रकरणेषु दंपत्तीनां सुरक्षा-

संबन्धे प्रभावशालिन् परामर्शान् उपस्थापयन्तु। प्रधानन्यायाधीशस्य दीपक-

 

मिश्रस्य, त्रि-सदस्यीय पीठेन उक्तं यत् न्यायालयः अन्तर्जातीय-
अन्तर्धमीयादि-विवाहानां विषये सुरक्षोपायान् निश्चेतुम् आरक्षि-समितिमेकां
नियोक्तुं विचारयति।
प्रवर्तन-निदेशालय:

प्रवर्तन निदेशालयेन माओवादी-नेतुः संदीप-यादवस्य षडशीति-

 

लक्षरूप्यकाणां चल-अचल सम्पत्तयः धृताः। कस्यचिद् माओवादी नेतुः
सन्दर्भ एतत्‌ प्रथम-प्रकरणमस्ति। संघटनस्य
बिहार-झारखण्ड-समितेः प्रभारी वर्तते।
आवासः

आवास-नागर-मन्त्री हरदीप-पुरी प्रोक्तवान् यत् केन्द्रस्य लक्ष्यं

आवास-हीन-निर्धनेभ्य: आवास-प्रदानं अथ च द्वाविंशत्त्युत्तर-द्विसहस्र-वर्ष

 

यावत्‌ अस्य लक्षस्य पूर्तिः वर्तते। नवदिल्ल्यां एकस्मिन्‌ कार्यक्रमे श्रीपुरी
प्रतिपादितवान्‌ यत्‌ राज्यानाम्‌ आकलनाधारे सर्वेषां कृते आवास-लक्ष्यम्‌
अवाप्तुं विंशति-लक्षोत्तरैक-कोटि-गृहाणां निर्माणावश्यकता वर्तते।

राष्ट्रपति:

 

राष्ट्रपतिः रामनाथ कोविन्दः अद्य राष्ट्रपति-भवनस्य मुगल गार्डन

 

इत्यस्य वार्षिक-उद्यानोत्सवम् उद्घाटितवान्। जन-सामान्येभ्यः श्वः प्रभृति
मार्चमासस्य नवमीं यावत् प्रातः सार्ध नव वादनात् सायं चतुर्वादनं यावत्
उपवनस्य दर्शनं कर्तु शक्यते।

मालदीव

 

मालदीव राष्ट्रपतिः अबदुलाह यामीन् अवोचत् यत् तस्य प्रशासनेन

सर्वोच्चन्यायालयस्य नव-विपक्षि-नेतृणां विमोचनादेशं स्वीकर्तुं न शक्यते।

 

एकेन पत्रेण सः उच्चतम-न्यायालयं सूचितवान् यत् गत-गुरूवासरस्य

आदेशः प्रशासनस्य क्षेत्रम् अधिकारान् च अतिक्रामति। अनेन राष्ट्रीय-
सुरक्षायाः लोकहितस्य च पराभव: भवति। एतत् पत्रं न्यायालयस्य ह्यस्तनीयं स्पष्टीकरणानन्तरम्
 प्रदत्तमस्ति, यस्मिन् एतत् उक्तमासीत् यत्
आदेशस्य संपालने न कापि वैधानिकी बाधा अस्तीति।

                                                          || इति वार्ताः ।।
