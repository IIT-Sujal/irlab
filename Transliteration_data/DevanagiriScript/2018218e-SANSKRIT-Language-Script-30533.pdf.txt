संस्कृतवार्ताः

18-02.2018
सायम्‌ - 06:10
मख्यवार्ता:

त्रिषुरायां नूतनविधानसभायै अद्य चतुर्वादनं यावत् प्रतिशतं चतुर्सप्ततिमितं मतदानं सञ्जातम्।

 प्रधानमन्त्री नरेन्द्रमोदी अद्य मुम्बय्यां विविधपरियोजनानाम् उद्घाटनम् अकरोत्।

राष्ट्रपतिःरामनाथकोविन्दः अवोचत् यत् चाबहारपोतपत्तनं समेषां कृते महत्त्वपूर्णं वर्तते।

 ईराने अद्य जगरोस-पर्वतीयक्षेत्रे दुरापादितायां विमानदुर्घटनायां षड्-षष्टि-जनाः पञ्चतां गताः।

त्रिपुरायां नूतनविधानसभायै अद्य शान्तिपूर्णरीत्या मतदानम् अभवत्। अपराह्णे चतुर्वादनं यावत् प्रतिशतं चतुर्सप्ततिमितं मतदानं सञ्जातम्। राज्ये
विंशतिर्महिलाः समेत्य द्विनवत्यधिक-द्विशतं प्रत्याशिनः नैर्वाचनिकस्पर्धांगणे अवर्तन्त। मतगणना मार्चमासस्य तृतीये दिने भविष्यति।

प्रधानमन्त्री महाराष्ट्र

प्रधानमन्त्री नरेन्द्रमोदी अद्य मुम्बय्यां विविधपरियोजनानाम् उद्घाटनम् अकरोत्। तेन नवी-मुम्बई-अन्ताराष्ट्रिय-विमानपत्तनस्य आधारशिला
स्थापिता। सममेव जवाहरलालनेहरू-पोतभाजन-स्थात्रस्य चतुर्थं भाजनस्थात्रं राष्ट्राय समर्पितवान्‌। अपि च प्रधानमन्त्री तत्र 'मैग्नेटिक महाराष्ट्र
 वैश्चिक -निवेशक-शिखर -सम्मेलनम्‌ उदघाटितवान्‌।

प्रधानमन्त्री भाजपामुख्यालये

नवदिल्लयां भाजपादलस्य नूतनमुख्यालयोद्धटनावसरे प्रधानमन्त्री नरेन्द्रमोदी प्रावोचत् यत् देशे बहुदलीयप्रणाली लोकतन्त्राय समृद्धिं
प्रयच्छति। प्रोक्तं च यत् भाजपादलं राष्ट्रभक्ति-पूरितं वर्तते। भाजपादलस्य जनसंघस्य च नेतारः स्वतन्त्रतायाः अनन्तरं प्रमुख-जनान्देलनेषु
प्रमुखतया सम्मिल्लिताः आसन्। देशे राजनीतिकदलस्य स्थापना कठिना नास्ति। नेकानि दलानि सन्ति, येषां स्वतन्त्रविचारधारा वर्तते। अस्मिन्
कार्यक्रमे भाजपादलस्य नेके नेतारः उपस्थिताः अवर्तन्त।

राष्ट्रपति: चाबहारपोतपत्तनम्‌

राष्ट्रपतिः रामनाथकोविन्दः अवोचत् यत् चाबहारपोतपत्तनं समेषां कृते महत्त्वपूर्णं वर्तते। गतरात्रौ ईरानस्य राष्ट्रपतिना हसनरुहानिना सह
राष्ट्रपतिना रामनाथकोविन्देन सम्भाषणं कृतम्।

राष्ट्रपति शिक्षा

राष्ट्रपति: रामनाथकाविन्दः नवदिल्लयां पी.जी.डी.ए.वी. महाविद्यालस्य हीरकजयन्त्यवसरे अवोचत् यत् प्रशासने स्वस्य
उद्योगास्थापनाय विविधयोजनाः प्रवर्तिताः सन्ति। [दानी उद्योगपरिभाषा परिवर्तितास्ति। तेन छात्राः सम्मृष्टाः यत्‌ ते प्राशासनिक-योजनानाम्‌
उपयोगं विधाय अन्येषां कृते अपि उद्योगवसरान्‌ निर्मेयुः।

कनाडा प्रधानमन्त्री

कनाडायाः प्रधानमन्त्री जस्टिन्‌-टूडो अद्य सपरिवारं ताजमहलभवनं द्रष्टुम्‌ आगरानगरम्‌ अगच्छत्‌। तेन यात्रिपुस्तके हस्ताक्षरं विहितम्।
स्वीय भारतप्रवासावधौ असौ हैदराबाद-मुम्बई-अमृतसर-नगराणां यात्रां विधास्यति। शुक्रवासरे असौ नवदिल्लयां प्रधानमन्त्रिणा नरेन्द्रमोदिना सह
सम्भाषणं करिष्यति।

ईराने विमान दर्घटना

ईराने अद्य जगरोस-पर्वतीयक्षेत्रे दुरापादितायां विमान-दुर्घटनायां षड्‌-षष्टि-जनाः पञ्चतां गताः। ईरानस्य असेम-विमान-समवायस्य
अधिकारिणा प्रोक्तं यत्‌ दुर्घटनास्थले उदग्रविमानं प्रेषितमस्ति। सममेव तत्र साहाय्योद्धारबलस्य द्वादश दलानि प्रेषितानि सन्ति।

चक्रवात ऑस्ट्रेलिया |

पश्चिम-आस्टरूलियायाः उत्तरतटे केल्विन्‌ चक्रवात्‌ कारणेन तीत्रवातिप्रवाहः सञ्जायते। तत्रत्येन ऋतुविज्ञानविभागेन प्रोक्तं यत्‌ केल्विन्‌-
चक्रवातानन्तरं स्थितिः गभीरा वर्तते।

क्रिकेट

भारतदक्षिणाफ्रीकयो: महिलानां विंशति: प्रतिविंशति: क्रिकेट- शृंखलाया: तृतीया स्पर्धा दक्षिणाफ्रिकादलेन विजिता। अपि च
भारतदक्षिणाफ्रिकायो: पुरूषाणां विंशतिः प्रतिविंशतिः क्रिकेट-शृंखलाया: प्रथमास्पर्धा [दानीं प्रचलति। पणं विजित्य अफ्रीकादलेन
कन्दुकक्षेपणं स्वीकृतम् ।

                                                             ॥इति वार्ताः॥।
