दिनांकः 21-05-2018
प्रात: 06:55
प्रवाचकोऽनुवादकश्च - युवराजभट्टराई
आशुलिपिकः - राजकुमारः

इयम आकाशवाणी
सम्प्रति वार्ताः श्रूयन्ताम
प्रवाचकः - युवराजभट्टराई

मुख्य-वार्ताः

प्रधानमन्त्री श्रीनरेन्द्रमोदी एकदिवसीय-यात्रायै अद्य रूसं प्रस्थास्यति। असौ
रूस-राष्ट्रपतिना  समम्‌-अनौपचारिकं मन्त्रणोपवेशनम्‌ आचरिष्यति।
केन्द्रीय-गृहमन्त्रिणा राजनाथ-सिंहेन अद्य रायपुरे नक्सलोग्रवादं विरुध्य
केन्द्रीयारक्षितारक्षि-बलस्य बस्तरिया बटालियन इत्याख्यो रक्षागुल्मः
समारप्स्यते।

अपि च,

भारतेनापि रक्षाक्षेत्रं सुदृढं विधातुं सैन्याभियानेषु कृत्रिमचारव्यवस्थाप्रवर्तनं
विनिर्णीतम्।

 
मोदिन: सोचियात्रा

प्रधानमन्त्री श्रीनरेन्द्रमोदी एकदिवसीय-यात्रायै अद्य रूसं सम्प्रस्थास्यति।
श्रीमोदी अद्य सोच्यां तत्रत्येन राष्ट्रपतिना व्लादीमीर पुतिनेन साकम्‌ अनौपचारिकं
मन्त्रणोपवेशनम्‌ आचरिष्यति। मन्त्रणेयं द्वयोः देशयोः नेत्रो; मध्ये निरन्तर मिथः
सम्भाषणस्य अंगभूतास्ति। मोदी-पुतिनयोर्मध्ये जायमानेयं साक्षान्मन्त्रणा तत्‌-तत्‌
प्रोटोकोलादि विशेषनियमः मुक्ता सत्यपि भारत-रुसयोः मेत्री-सम्बन्धानां प्रगादीकरणे,
सुदृढीकरणे च महत्वपूर्णा सेत्स्यति। अस्याम् अनौपचारिक-मन्त्रणायां दवैपाक्षिक-
सम्बन्धाः क्षेत्रीय-विषयाश्च मुख्यरूपेण मन्त्रयिष्यन्ते। एतदतिरिच्य नैके अन्ये
विषयाः यथा ईरान-परमाणु संधिः, चाबहार पोत-पतने भारतस्य भूमिका,
अन्ताराष्ट्रिय उत्तर-दक्षिण-परिवहन-मार्ग मुम्बयी, चेत्यादयोऽपि चर्चयिष्यन्ते अथ च
उभावपि नेतारौ पाकिस्तान-अफगानिस्तानयो: शोच्य-स्थितिविषयेऽपि चर्चां करिष्यतः।
सहेव पश्चिमैशिया-द्वीपे इस्लामिक-स्टेट्‌ इति आतकि-गुल्मस्य समस्यापि नेतृभ्यां
मन्त्रयिष्यते।

 

 

रक्षा-कृत्रिम-चाराचरणम्

रूस-चीन-अमेरिकादि-देशानाम् अनन्तरं भारतेन सशस्त्र-सैन्यबलस्य सामरिक-
सामर्थ्य समेधयितुं रक्षासैन्यबले कृत्रिमचारकार्याचरणमपि समावेष्टुं निर्णीतमस्ति।
रक्षा-सचिवेन अजय-कुमारेण एन.आई.ए.इति वार्ताभिकरणं सूचितं यत् परियोजनायाः
प्रारूपम् अंतिमत्वेन रचयितुं “टाटा संस” इत्यस्य अध्यक्षस्य एन. चन्द्रशेखरनस्य
आध्यक्ष्ये एकं कार्यबलं घटितमस्ति। अनेनोक्तं यत् कृत्रिम-चार-व्यवस्था भविष्यत्-
काले सर्वमपि क्षेत्रं भृशं प्रभावयिष्यति। अस्माकं सामान्य-जीवनेऽपि व्यवस्थेयं
समाविशति। अत एव भारतेन अस्यां दिशि पादक्षेपः उत्थाप्यते।

 

राजनाथ-बस्तरिया

केन्द्रीयो गृहमन्त्री श्रीराजनाथसिंह अद्य रायपुरे केन्द्रीयारक्षितारक्षिबलस्य
प्रथम-नक्सल-विरोधि-गुल्मस्य “बस्तरिया” इत्यस्य शुभारम्भं करिष्यति। श्रीसिंह
गतसायं छत्तीसगढे सी.आर.पी.एफ. बलस्य अम्बिका-पुरस्थितं शिविरं
सम्प्राप्तोऽस्ति। कार्यक्रमस्य अनन्तरं गृहमन्त्रिणा रायपुरे नक्सलोग्रवाद-विषये
समीक्षा विहिता। ध्यानास्पदं वर्तते यत् छत्तीसगढस्य चतुस्त्रिंशदुत्तर-पञ्च-
शताधिकानां जनजातीय-युवकानां समावेश-पूर्वकं प्रथमवारं बस्तरिया बटालियन
गुल्मः विरचितोऽस्ति। यस्मिन् नवाशीत्त्युतर-एकशतं महिलारक्षिणां प्रातिनिध्यं
प्रकल्पितमस्ति। एकेनाधिकारिणा प्रोक्तं यदयं गुल्मः-सुकमा-दन्तेवाडा-बीजापुर-
सन्निभेषु नक्सलोग्रवाद प्रभावितेषु क्षेत्रेषु नियोजयिष्यते।


आईपीएल-स्पर्धा

आई.पी.एल. इति विंशतिं प्रतिविंशति-क्षेपचक्राणां गतवर्षीय-सर्वश्रेष्ठ दलं
मुम्बई इण्डियंस, ऐषमः आई.पी.एल. स्पर्धा-शृंखलायाः चतुर्थैऽअन्तिमे च प्ले ऑफ
चक्रे स्थानमधिगन्तुं वैफल्यं गतम्। डेल्ही डेयर-डेविल्स दलेन तद्-दलं एकादश
धावनांकैः पराभूतम्। मुम्बई इण्डियन्स दलेनन विजयार्थं पञ्च-सप्तत्युत्तरैक-शतं
धावनांकाः समर्जनीयाः आसन्‌ किन्तु एकोनविंशति-कन्दुक-क्षेप-चक्रेषु एव त्रि-
षष्ट्यधिक-एक-शत-धावनांकेषु दलमिदं पूर्णतः बहिभूतम्‌।



                                                  ।। इति वार्ताः ।।
