

दिनांकः 16-03-2018
साय॑ - 06:10

मुख्यवार्ताः

० प्रधानमंत्री नरेन्द्रमोदी इम्फालनगरस्थे मणिपुर-विश्वविद्यालये अद्य भारतीय-
विज्ञान-कांग्रेसम् उद्घाटयत्।

० विभिन्नेषु विषयेषु विपक्षिदलानां कोलाहलवशात् संसदः सदनयोः कार्यजातं
अद्यापि बाधितम्।

० प्रशासनेनोक्तं यत् वस्तु-सेवा-कर-प्रणयनानन्तरं मुद्रास्फीतिः न्यूना जाता।

प्रधानमंत्री

प्रधानमंत्री नरेन्द्रमोदी इम्फालनगरस्थे मणिपुर-विश्वविद्यालये अद्य भारतीय-
विज्ञान-कांग्रेसम् उद्घाटयत्। तेन वैज्ञानिकाः समाहूताः यत् प्रयोगशालासु शोधकार्याणि
कृषकाणां लाभाय कल्पनीयानि। श्रीमोदी अवादीत् यत् अनुसन्धानेन देशस्य उन्नतिः
विकासो च भवेत्। प्रधानमन्त्री अवादीत् यत् विज्ञान-प्रौद्योगिक्यो प्रयोगे भारतस्य
समृद्ध-परंपरा वर्तते। अनेन सामान्य-जनानां लाभो भवेत्।

संसद

विभिन्नेषु विषयेषु विपक्षिदलानां कोलाहलवशात् संसदः सदनयोः कार्यजातं
अद्यापि बाधितम्। लोकसभायाः कार्यजातं प्रथमं मध्याहणं यावत् स्थगितम्। कार्यजातं
यदा पुनः समारब्धः तदा ए.आई-ए.डी.एम.के. दलीय सदस्याः सदनमध्ये समागताः।
किन्तु सदने अब्यवस्थां दृष्ट्वा अध्यक्षया सदनं सोमवासरं यावत् स्थगितम् ।

राज्यसभा तु प्रथमं सार्ध-द्वि-वादनं यावत् स्थगितम्। यदा पुनः सदनस्य कार्य
समारब्धं सभापतिना तेलगुदेशम् पार्टी इति दलस्य वाई-एस.चौधरी स्वभाषणम्
अनुवर्तयितुम् आहूतः। परं सदने अव्यवस्था एव आसीत् तदा सभापतिना सदन
सोमवासरं यावत् स्थगितम्।

उपराष्ट्रपति:

उपराष्ट्रपति:एम.वेंकैया-नायडु: समवाय-प्रशासन-प्रणाल्यां पारदर्शिताया:
नैतिकतायाः उत्तरदायित्वस्य च संवर्धनं समाहूतवान्। अद्य नवदिल्ल्यां कोस्ट-
एकाउंटेंट-संस्थानस्य अष्ट-पंचाशत्-राष्ट्रिय-सम्मेलनस्य उद्घाटनावसरे  श्रीनायडु:
अवादीत् यत् एतादृशैः प्राविधिक-संस्थाभिः भ्रष्टाचारस्य विरूद्धे युद्धं करणीयम्।

टी.डी.पी.

तेलुगुदेशम पार्टीति दलेन राष्ट्रिय-लोकतान्त्रिक-संयुतिः त्यक्तास्ति। दलस्य नेत्रा
वाई.एस.चौधरिणा प्रोक्तं यत्‌ संयुत्या स्थातुं दलेन बहु-प्रसायो विहितः, परं संयुति-
प्रशासनेन आन्ध-प्रदेशस्य जनानां भावनाः अनाद्र्ता:। अत्रान्तरे भारतीय
जनतापार्टीतिदलेन भणितं यत् केन्द्रं विरुद्ध्य तेलुगु-देशं दलस्य मिथ्या-प्रचार-दृशा
एतदवश्यम्भावि आसीत्।

कृषि-मेलकं

अद्य नवदिल्ल्यां त्रिदिवसात्मकं वार्षिकं कृष्युन्नति मेलकम् समारब्धम्।
भारतीय-कृषि-अनुसंधान-संस्थानस्य परिसरे मेलकमिदं प्रचलति। मेलकस्योद्देश्यं
नवीन-प्रविधीनां प्रयोगेण कृषकाणां आयस्य द्विगुणीकरणं वर्तते।

उच्चतम-न्यायालय: रामसेतुः

प्रशासनेनाद्य उच्चतम-न्यायालयो शपथपत्रेण प्रतिवेदितः यत् सेतु-समुद्रम्
परियोजनया पौराणिक-राम-सेतु: प्रभावितो न भविष्यति। परियोजनां विरूद्धय भाजपा-
नेत्रा सुब्रमण्यम् स्वामिना न्यायालये याचिका प्रस्तुतास्ति।


प्रशासनेनोक्तं यत् वस्तु-सेवा-कर-प्रणयनानन्तरं मुद्रास्फीतिः न्यूना जाता।
लोकसभायां प्रश्नस्योत्तरे वित्तमन्त्रिणा अरूण-जेटलिना भणितं यत् अष्ट-मासात्मिकी
जुलाई-मासे नूतन-कर-व्यवस्थायाः समारम्भात्‌ गताष्ट-मासेषु तत्‌-पूर्वाष्ट-मासेभ्य:
मुद्रास्फीतिः न्यूना जातास्ति।

लाल्‌


रांचिस्थ-केन्द्रीयान्वीक्षण-विभागस्य विशेष-न्यायालयः लालूप्रसाद॑ विरूद्ध्य
अपर-गो-ग्रास-अष्टाचार प्रकरणे श्व: निर्णयं श्रावयिष्यति। दुमका-कोषागारात् त्रिकोटि-
षट्सप्तति-लक्ष-रुप्यकाणां अवैध-धन-निष्कासनस्य आरोपो वर्तते।

आप

आम-आदमी पार्टीतिदलस्य सांसदः भगवन्तमान्‌ दलस्य पंजाब-प्रमुख-
पदमत्यजत्‌। तेनोक्तं यत्‌ त्यागपत्रं तस्य भ्रष्टाचारं मादकः द्रव्य-वणिग्गुल्मं विरूद्धय
युद्धं पूर्ववत्‌ प्रचालयिष्यति।


जम्मूकश्मीरे श्रीनगरस्य बहिक्षेत्रे बालहमा-खुनमोहे गतरात्रौ मृत-आतंकवादिनोः
अभिज्ञानं संजातम्। एकः त्रालस्य रासिक-नबी-भट्टः द्वितीयश्च दक्षिण-कश्मीरस्य
पुलवामा-जनपदस्य अवंतीपोरायाः शब्बीरदारः आसीत्।
रासिक: गतवर्षे मार्चमासतः शब्बीरश्च अगस्तमासतः आतंकि-गतिविधिषु
संलिप्तौ आस्ताम्‌।
                                                        || इति वार्ताः ॥।
