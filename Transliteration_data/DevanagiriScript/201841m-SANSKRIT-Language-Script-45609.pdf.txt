

दिनांक: 01-04-2018

प्रात: 06:55

मुख्य-वार्ता:
 विदेश-राज्यमन्त्री श्रीवी.के.सिंहः युद्ध-जर्जरिते ईराके इस्लामिक-स्टेट-इत्यातंकिभिर्व्यापादितानाम्‌ ऊन-
चत्वारिंशद्-भारतीय-जनानां पार्थिवाशेषान् देशं प्रत्यानेतुम अद्य प्रतिष्ठते।

७ केन्द्रीय-माध्यमिक-शिक्षा-मण्डलस्य दशम-कक्षा-परीक्षासु गणित-विषयक-प्रश्नपत्रस्य प्रच्युति-विषये

दिल्ल्यारक्षि-विभागस्य आपराधिक-शाखया गुगल्‌-पक्षतः प्रत्युत्तरं प्राप्तम्‌।

 राजस्थाने, राज्य राजमार्गेषु वैयक्तिक-वाह्वानि अद्य-प्रभृति मार्ग-शुल्केभ्यो मुक्तानि भविष्यन्ति।

ईराकः-वी.पी.सिंहः

विदेश-राज्यमन्त्री श्रीवी.के.सिंहः युद्ध-जर्जरिते ईराके इस्लामिक-र्टेट -इत्यातंकिभिर्व्यापादितानाम्‌ ऊन-

चत्वारिंशद्‌-भारतीय-जनानां पार्थिवाशेषान्‌ देशं प्रत्यानेतुम अद्य प्रतिष्ठते। आधिकारिक-सुतरैः संसूच्यते यदसौ मंगल-

 

वासरं यावत्‌ एतद्‌ -यात्रा-तः प्रत्यावर्तत। ततो निवृत्य सः प्रथमम्‌ अमृतसर, ततः पटनां, ततश्च कोलकातां गत्वा मृतक-

जनानां परिवार-जनेभ्यः तत्पार्थिंविशेषान्‌ समर्पयिष्यति।

केन्द्रीयमाध्यमिकशिक्षामण्डलम्-प्रश्नपत्रच्युतिः

केन्द्रीय-माध्यमिक-शिक्षा-मण्डलस्य दशम-कक्षा-परीक्षासु गणित-विषयक-प्रश्चपत्रस्य प्रच्युति-विषये
दिल्ल्यारक्षि-विभागस्य आपराधिक-शाखया गूगल्-पक्षतः प्रत्युत्तरं प्राप्तम्‌। इतः पूर्वं दिल्ल्यारक्षि-विभागेन गूगल-
समवायः पृष्ट आसीत् यदसौ उक्त-प्रश्नपत्रस्य च्युति-विषयिणी सूचना यस्मात् ई-मेल्-इति विद्युत-पत्र-स्थानात् संप्राप्तासीत्
तस्याभिज्ञानं सद्यो विधेयम्। गृगल्-समवामेन सम्प्रति तद्-विपत्र-स्थानस्य विवरणम् उपलम्भितमस्ति। एतदतिरच्य

गणित-प्रश्नपत्र-च्युति-विषये दिल्ल्यारक्षि-विभागेन षष्टिर्जनाः अद्यावधि परिपृष्टाः सन्ति।

स्थलसेनाप्रमुखः-जम्मू-कश्मीरः

स्थल-सैन्य-प्रमुखो जनरल् विपिन-रावतः गत-दिवसे जम्मू-कश्मीरस्य उधमपुर-जनपद-स्थम् उत्तर-प्रहरि-
मुख्यालयं गतवान्। सः तत्र नियन्त्रण-रेखां निकषा समग्रां सुरक्षा-स्थितिं सविस्तरं समैक्षत। ततःपूर्वं शुक्रवासरे सःपूर्वीय-

लद्दाख-क्षेत्र-गतान् चीन-संगतान् सीमान्तान् अपि निरैक्षत।

उत्तरप्रदेश:-आरक्षिमहानिदेशक:

उत्तरप्रदेशे विगत-वर्षावधौ अपराधि-जनान्‌ विरुध्य प्रचालितेषु सार्धैक-सहस्र-प्रायेषु निष्कण्टकाभियानेषु
आरक्षिभिः सह सांमुख्ये संकलय्य अष्ट-चत्वारिशद्‌ दुर्दान्तापराधिनो व्यापादिताः। एतच्च तथ्यं गतदिवसे सहारन-पुरे
राज्यारक्षि-महानिदेशकेन ओ.पी.सिंहेन प्रकाशमानीतम्‌। तेनोदीरितं यद्‌ हतकान्‌ व्यतिरिच्य सार्ध-त्रिसहस्र-प्रायाः

अपराधिनो धृताः, सप्तसहस्र-प्रायाश्च न्यायालयानां समक्षम् आत्म-समर्पणं व्यदधुः।

राजस्थानम्-मार्गशुल्कम्

राजस्थाने, राज्य-राजमार्गेषु वैयक्तिक-वाह्वानि अद्य-प्रभृति मार्ग-शुल्केभ्यो मुक्तानि भविष्यन्ति। राज्य-

 

परिवहन-मन्त्री युनुस-खानः जयपुरे वार्ताहरान् व्यज्ञापयत् यद् राज्य-मुख्यमन्त्रिणो वसुन्धरा-राजे-वर्यायाः वार्षिके

आयव्यय-संकल्पना-पत्रे समावेशितः एतद्-विषयको निर्णयः सम्प्रति प्रवर्त्तितोऽस्ति।
