दिनांकः 09-02-2018
प्रात: 06:55
प्रवाचकोऽनुवादकश्च - परमानन्द-आाः

आशुपिलिकः - राजेश-पाण्डेयः
इयम्‌ आकाशवाणी
सम्प्रति वार्ताः श्रूयन्ताम्
प्रवाचकः - परमानन्द-झाः
मुख्य-वार्ताः

* प्रधानमन्त्री श्रीनरेन्द्र-मोदी अद्यापराहणे पैलेस्टाइन-
संयुक्तअरबअमीरात-ओमान-देशानां चतुर्दिवसीय-आधिकारिक-यात्रायै

प्रतिष्ठते।

° वित्तमन्त्री अरुण-जेटली अवदत्‌ यत्‌ प्रशासनेन समनुष्ठिताः
संरचनात्मकाः आर्थिक-परिष्काराः दीर्घ-परिणाम-दृष्ट्या महालाभ-

जनकाः संसेत्स्यन्ति।

अपि च,

सीरियायां तत्रत्य-प्रशासन-द्वारा दमास्कस्‌-क्षेत्रं निकषा परिवारितं
विद्रोहि-वृन्दं विरुध्य विहितेषु वायव्याक्रमणेषु ऊन-षष्टिः नागरिकाः

मृताः |

प्रधानमन्त्री-यात्रा
प्रधानमन्त्री श्रीनरेन्द्र-मोदी  पैलेस्टाइन-
संयुक्तअरबअमीरात-ओमान-देशानां चतुर्दिवसीय-आधिकारिक-यात्रायै
प्रतिष्ठते। यात्रावधौ सः एतेषां पश्चिमैशिया-देशानां नेतृत्वैः सार्धं
पारस्परिक-हित-सम्बद्धान्‌ विषयान्‌ परिचर्चयिष्यति। परिचर्यास्वेतासु
तदीयं मुख्यमुद्देश्यं देशैरेतैः सार्धं सुरक्षा-प्रतिरक्षा-व्यापार-विनिवेशादिषु

क्षेत्रेषु सन्धि-विधानं विद्यते।

जेटली-आयव्ययसंकल्पनाऽधिवेशनम्
वित्तमन्त्री अरुण-जेटली अवदत्‌ यत्‌ प्रशासनेन समनुष्ठिताः
संरचनात्मकाः आर्थिक-परिष्काराः आरम्भिक-दृष्ट्या नाति-लाभकराः
प्रतीयेरन्‌, परं दीर्घ-परिणाम-दृष्ट्या ते देशाय नूनं महालाभ-जनकाः

संसेत्स्यन्ति। श्रीजेटली गतदिवसे लोकसभायां नातिचिरं प्रस्तुतां
केन्द्रीय-आयव्यय-संकल्पनाम् अधिकृत्य परिचर्चां प्रत्युत्तरति स्म।
तेनोदीरितं यत् प्रशासनेन विगतेषु चतुर्वर्षेषु पूर्णतया राजस्व-सम्बद्धा

सावधानता समाश्रिता, भविष्यत्यपि क्रमोऽयं यथावद् अनुवर्तिष्यते।

शीर्षन्यायालयः-अयोध्या
शीर्ष-न्यायालयो न्यगादीत्‌ यत्‌ श्रीरामजन्मभूमि-बाबरीमस्जिद-प्रकरणं
विशुद्ध-तया भू-विवादेन सम्बध्नाति अपि च, सः सन्दर्भेऽस्मिन्‌
तत्सम्बद्धया सामान्य-पद्धत्या व्यवहरिष्यति। न्यायालयोऽयं गतदिवसे

अयोध्या-विवादमधिकृत्य निर्णायकं वाद-श्रवणं समारव्धवान्।

जम्मू-कश्मीरः-आतंकिनः निगृहीताः
जम्मू-कश्मीरे श्रीनगर-स्थे एस्.एम्.एच्.एस्-चिकित्सालये गत-मंगल-
वासरीयस्य आतंक-वाद्याक्रमणस्य सन्दर्भे आरक्षिभिः द्वौ आतंकिनो
धृतौ स्तः। लश्करे-तैयबेत्युग्रवादि- गुल्म-द्वारा दुरापादिते एतस्मिन्
आक्रमणे द्वौ आरक्षि-जनौ मृत्युमुपगतौ आस्ताम्‌। मुख्यः आक्रमण-
षड़यन्त्र-कारी आतकि-गुल्म-नेता नवीद-जाटः साम्प्रतमपि पलायितको

विद्यते।

सीरिया-वायव्याक्रमणम्‌
सीरियायां तत्रत्य-प्रशासन-द्वारा दमास्कस्‌-क्षेत्रं  निकषा परिवारितं
विद्रोहि-वृन्दं विरुध्य विहितेषु वायव्याक्रमणेषु प्राप्त-सूचनानुसारि ऊन-
षष्टिः नागरिकाः मृताः, ऊन-चत्वारिशदधिकाः शतं जनाश्च क्षताः
संवृत्ताः सन्ति। मृतकेषु पञ्चदश बालाः अपि समाविशन्ति।
अन्ताराष्ट्रिय-समुदायेन क्षेत्रेऽस्मिन् दुर्गतां मानवीय-सुरक्ना-स्थितिम्‌

आलक्ष्य भूयसी चिन्ता व्यक्तीकृताऽस्ति।

                                         ।। इति वार्ताः ।।
