
दिनांकः 19-07-2018
सायं - 06:10

मख्यवार्ताः


 प्रधानमन्त्रिणा नरेन्द्रमोदिना कांग्रेसनेतृत्वयुतं यू पी.ए. प्रशासनं ग्रामेषु विद्युत्सौविध्यं न प्रदातुं कट्बालोचितम्‌।

 गृहमन्त्री राजनाथसिंहः प्रत्यपादयत्‌ यत्‌ प्रशासनेन हिंसाक्रमणकारिणः विरुद्ध कठोराचरणार्थं राज्यानि
निर्दिष्टानि।

 राज्यसभायां भ्रष्टाचार-रोधि-विधेयकम् आलक्ष्य परिचर्चा विहिता।

 एशिया-विकास-बैंकानुसारं भारतस्यार्थिक-विकास-दर: निरन्तरं तीव्रगत्या संवर्धते।

प्रधानमन्त्री

प्रधानमन्त्रिणा नरेन्द्रमोदिना कांग्रेसनेतृत्वयुतं यूपीए प्रशासनं कट्वालोचितम्। प्रोक्तंच यत् स्वतन्त्रताप्राप्ते
सप्ततिवर्षानन्तरमपि कांग्रेसदलेन ग्रामेषु विद्युत्सौविध्यर्थं पादक्षेपाः नैवोत्थापिताः। यद्यपि स्वतन्त्रताप्राप्तेरनन्तरं
सर्वाधिक्येन यूपीए प्रशासनेनैव देशस्य नेतृत्वं निर्व्यूढम्‌। असौ दृश्य-श्रवयमाध्यमेन दीनदयाल-उपाध्याय-ग्राम-ज्योति-
योजना अथ सौभाग्य-योजनाभिः लाभार्थिभिः सम्भाषणमाचरति स्म। विगतसप्ततिवर्षानन्तरं भूयोऽपि अष्टादशसहस्रग्रामाः
विद्युत्सौविध्यैः वंचिताः आसन्, प्रधानमन्त्री इत्येतत् देशाय दुर्भाग्यपूर्णं वर्णितवान् । श्रीनरेन्द्रमोदिना एतदपि प्रतिपादितं
यत् तत्प्रशासनेन न केवलं विद्युतीकरणे एवावधानं प्रदत्तम् किंच एतद्विभाजनव्यवस्थापि सुदृदीकृता। प्रधानमन्त्रिणा
अत्रैल-अष्टाविंशतिदिनांके मणिपुरस्य अंतिम-विद्युत्प्राप्यमाणः ग्रामः स्मृयता तददिवसः एेतिहासिकः उपवर्णितः। सहैव
प्रधानमन्त्री न्यगादीत्‌ यत्‌ पूर्वीयभारतवासिनः देशोन्नतये महत्वपूर्णभूमिकां निर्वहन्ति। तेन  एतत्क्षेत्राणां विकासः
आवश्यकः प्रतिपादितः।

 

राज्यसभा हिसाक्रमणम्‌
राज्यसभासांसदैः देशे सम्मर्द-हिंसाक्रमण-प्रकरणमालक्ष्य चिन्ता प्रकटिता। विषये चर्चार्थमपि प्रशासनम्
समाहूताः। विपक्षिदलैः प्रकरणविस्ताराय आन्तर्जालिकसौविध्यानां दुरूपयोगाः अपि विनिन्दितः। राज्यसभाध्यक्षेण
एम्‌ वेकेयानायडुना विषये गाम्भीर्य॑ प्रदर्शयता सांसदा: समाश्वासिता:, यत्‌ असौ केन्द्रप्रशासनं विषये विचार-विमर्शार्थं
निर्देशं प्रदास्यति। गृहमन्त्रिणा राजनाथसिंहेनापि घटना दुर्भाग्यपूर्णा कथिता। लोकसभायां कांग्रेससासदं के.सी.वेणुगोपालं
प्रत्युत्तरन् गृहमन्त्री प्रोक्तवान् यत् घटनायां दोषिणः विरूद्धय कठोराचरणानि समुत्थापयिष्यन्ते |

उत्तराखण्ड: दुर्घटना

उत्तराखण्डस्य टिहरिजनपदे बसयानस्य पर्वतस्थदुरूहमार्गे पत्तनकारणात् चतुर्दशजनाः मृताः, सप्तदशजनाश्च
व्रणिताः जाताः। आरक्षिस्रोतसा ज्ञातं यत् बसयानम् उत्तरकाशीतः हरिद्वारं प्रति गम्यमानमासीत्। दुर्घटनास्थले
साहाय्योद्धारसमूहैः सम्प्राप्य कार्याचरणं सम्पादितम्‌

एशिया -विकास बैंक:

भारतम्‌ एशिया-विकास-बैकानुसारं एशियायाः निरन्तरम्‌ सर्वाधिक-आर्थिकविकासदर प्रवर्थमानत्वेन विराजते।
अस्मिन्वर्षेऽपि भारतस्य आर्थिकविकास-वृद्धिदरः सपतप्रतिशतं अनुमीयते। बेकानुसारम्‌ ऊनविंशत्यत्तर-द्विसहस्र-तमवषं
वृद्धिदरः षट्‌-अधिक सपतप्रतिशतं भविष्यति।

राज्यसभा- भ्रष्टाचार:

मध्यान्ह-भोजनावकाशानन्तरं राज्यसभायां भ्रष्टाचार-रोधि त्रयोदशोत्तर-द्विसहस्रात्मकं विधेयकमधिकृत्य चर्चा
विहिता। विधयके उत्कोचरादातृणः उत्कोचग्रहीतारश्च द्वयोरपि दण्डभगित्वेन भविष्यतः इति वर्णितोऽस्ति।

दिल्ली-संवाद सम्मेलनम्

दशमं-सम्भाषणसम्मेलनं नवदिल्ल्याम् प्रचलदस्ति। सम्भाषणस्यास्य विषय: भारत-आसियान-देशेषु
सामुद्रिक- मार्गसंवर्धनसहभागिता विद्यते। सम्मेलनस्य विशिष्टसत्रं सम्बोधयन् विदेशराज्यमन्त्री जनरल वी.के.सिंह:
अवादीत्‌ यत्‌ सम्मेलनस्य विषयेनैव ज्ञायते यत्‌ प्रशासनं भारत-आसियानदेशै: सम्मिल्य कार्यविधाने दृढ़संकल्प: वर्तते।
सम्मेलने पूर्वीयभारतस्य मुख्यमन्त्री अपि भागं भजति। द्विदिवसात्मकसम्मेलनस्य आध्यक्षोद्वोधनम्‌ विदेशमंत्री
सुषमास्वराजः अद्य सायं करिष्यति।



                                                            ॥ इति वार्ता: ॥
