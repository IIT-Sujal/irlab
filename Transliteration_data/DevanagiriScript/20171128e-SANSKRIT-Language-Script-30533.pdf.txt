संस्कृतवार्ताः
दिनांक:- 28.11.2017
सायम्‌ - 06:10

मुख्यवार्ता:

 प्रधानमंत्री नरेन्द्रमोदी अमेरिकीय  परामर्शदाता इवांकाट्रम्प: च
हैदराबादे अष्टम-वैश्विकोद्योगी सम्मेलस्य उद्घाटनं अकुरूताम्।

 वित्तमंत्री अरूणजेटली अवादीत्‌ यत्‌ सर्वकारेण कस्यापि समवायस्य
ऋणमुक्तिः न कृता।

 दूर-संचार-नियामक प्राधिकरणम् -अवादीत् यत् जाल-सेवा प्रदातृभिः
निष्पक्षव्यवहारः कर्तव्यः।

मोदी

प्रधानमंत्री नरेन्द्रमोदी अद्य हैदराबादे अष्टम-वैश्विकोद्योगोपक्रम सम्मेलस्य
उद्घाटनं अकरोत्। त्रिदिवसीयं सम्मेलनं भारत-अमेरीकाभ्यां दक्षिणेशियायां प्रथमवारं
समायोज्यते। अमेरिकीय राष्ट्रपतेः परामर्शदाता इवांकाट्रम्प: अद्य प्रातः एव एतदर्थं
हैदराबादे सम्प्राप्तवती आसीत्। अस्मिन् सम्मेलने महिला-उद्योगीनीनां विषये
गुरूत्व प्रटीयते।

प्रधानमंत्री नरेन्द्रमोदी अद्य हैदराबादे मियापुरस्थानके मैट्रोरेलसेवायाः
उद्घाटनम् अकरोत्। यात्रि-सेवा श्वः आरभ्यते। मियापुरतः नागोले यावत् त्रिंशत्
किलोमीटर मैट्रोमार्गेषु चतुर्विशतिः स्थात्राणि सन्ति।

जेटली

वित्तमंत्री अरूणजेटली अवादीत् यत्‌ सर्वकारेण कस्या समवायस्य
ऋणमुक्तिः न कृता। श्रीजेटली अवादीत्‌ यत्‌ यानि द्वादशसमवायानि ऋणं न
दत्तवन्तः तैः सह अधिगमप्रक्रिया प्रचलति। श्रीजेटली अवादीत् यत् ये बैंकाः
ऋणकारणेन पीडिताः सन्ति तेषाम्‌ स्थित्याम्‌ एकादशोत्तर
ट्विशतसहस्रकोटिरूप्यकाणां पूज्याः निवेशानन्तरम्‌ उन्नतिः नूनं भविष्यति।

ट्राई

दूर-संचार-नियामक प्राधिकरणम् - ट्राई सेवा-प्रदातृन विनिर्दिष्टवत् यत् ते
सामग्री-सन्धि-उपकरणादीनां आधारे उपभोक्तुषु भेदभावं न कुर्युः। प्राधिकरणं नेट-
न्यूट्रेलिटी-विषये अवादीत्‌ यत्‌ निष्पक्ष व्यवहारस्य व्यवस्था विशेषरूपेण
अन्तर्जालीयसेवायाः कृते अपि लब्धास्ति।

प्रधान-ऊर्जा

पैट्रोलियम-प्राकृतिक मैस-मंत्री धर्मेन्द्रप्रधान: ऊर्जा विशेषज्ञान् आहुतवान् यत्
ते पूर्वाग्रह विहीनो भूत्वा भविष्यस्य ऊर्जा-मानचित्रं निरूपयन्तु। सः अद्य
नवदिल्ल्याम् एकस्मिन् समारोहे अभिभाषते स्म। सम्प्रति भारते विश्वस्य ऊर्जायाः
षट् प्रतिशतम् उपभुज्यते, यद्धि आगामिषु ।पंचदश-विंशतिवर्षेषु पंचविंशतिप्रतिशतं
यावत् एधिष्यति। श्रीप्रधानेन तथ्यं समुद्घाटितं यत् स्वतन्त्रतायाः सप्ततिः
वर्षाण्यनन्तरमपि देशस्य केवलम् अष्टादश-सहस्र ग्रामेषु एव विद्युदापूर्ति: भवति।

उपराष्ट्रपति:

उपराष्ट्रपति: वेंकैया नायडु: उक्‍तवान्‌ यत्‌ शिक्षासंस्थानानि तमसो मा
ज्योतिर्गमय इत्यस्य कृते एव कार्यं कुर्युः। तेनोक्तं यत् सा शिक्षा या विमुक्तये
इति अस्मदीया परम्परा वर्तते। आन्ध्रप्रदेशस्य मुख्यमन्त्रिणा चन्द्रबाबुनायडुना सह
राष्ट्रपतिः अद्य अमरावती नगरे सर्वपल्लि राधाकृष्णन् शिक्षा-भवनम् उद्घाटयति
स्म।

उच्चतम न्यायालयः अस्थाना



उच्चतम न्यायात्रय: गुजरात संवर्गस्य वरिष्ठ-आई0 पी0 एस0 अधिकारिण:
राकेश-आस्थानावर्यस्य केन्द्रीयान्वीक्षण-विभागस्य विशेष-निदेशकत्वेन नियुक्ति
विषयक-याचिकां निरस्तीकृतवान। कॉमनकॉज इति असर्वकारीय-संघटनेन तस्य
नियुक्तिं प्रत्याख्यातुम् न्यायालयः प्रार्थितः आसीत्, यतो हि स्टरलिंग-बायोटेक-
लिमिटेड-इत्यस्य कार्यालये अन्येषु परिसरेषु च आयकरविभागस्य अन्वीक्षणे प्राप्ते
एकस्मिन्‌ दैनिकवृत्तपुस्तके तस्य नामोल्लेख: आसीत्‌।

केन्द्रस्य जम्मु-कश्मीर-वार्ताकार: दिनेश्वरश्मा विविध प्रतिनिधिमण्डलैः सह
सम्मेलनार्थं राज्यस्य द्वितीय यात्रायाः तृतीये दिवसे अद्य दक्षिणकश्मीरस्य
अनंतनगे सम्प्राप्तवान्। जनपद-स्तरे राजनैतिक दलानां प्रतिनिधिमण्डलानि
समाजस्य विभिन्न-वर्गणां जनाः तं सर्वकारीय-विश्राम-गृहे मितितवन्तः। विगते
दिनद्वये श्रीशर्मा दक्षिणकश्मीरस्य पुलवामा जनाादे, अपि च श्रीनगरे विभिन्नैः
प्रतिनिधिमण्डलैः सह अमिलत्।

 
                                                                         इति वार्ता:
