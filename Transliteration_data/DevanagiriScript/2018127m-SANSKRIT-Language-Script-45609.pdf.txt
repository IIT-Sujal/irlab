दिनांकः 27-01-2018
प्रातः 06:55
प्रवाचकोऽनुवादकश्च - परमानन्द-झाः

आशुपिलिकः - सुशील-कुमार-मिश्र:

इयम्‌ आकाशवाणी
सम्प्रति वार्ताः श्रूयन्ताम्
प्रवाचकः - परमानन्द-झाः
मुख्य-वार्ताः

* प्रधानमन्त्री श्रीनरेन्द्रमोदी अद्य नवदिल्ल्यां कम्बोडिया-देशीय-
प्रधानमन्त्रिणा हुनसेन-वर्येण सार्ध शिष्ट-मण्डल-स्तरीयं
सम्भाषणमाचरिष्यति।

 केन्द्रीय-मन्त्री पीयूष-गोयलः न्यगादीत्‌ यद्‌ भारतीय-प्रशासनं
सुशासन-माध्यमेन विश्वासस्य संस्कृतिं प्रवर्त्य देशाद् भ्रष्टाचरणम्
अनुक्रमम् उन्मूलयति।

० अपि च,

* इण्डोनेशिया-देशीय-मुक्त-टेनिस् प्रतिस्पर्धासु अद्य महिलैकल--वर्गीये
उपान्त्य-द्वन्द्वे साइना-नेहवालः रचानोक-इन्तानौनं संमुखीकरिष्यति।

कम्बोडियाप्रधानमन्न्रि यात्रा
प्रधानमन्त्री श्रीनरेन्द्रमोदी अद्य नवदिल्ल्यां कम्बोडिया-देशीय-
प्रधानमन्त्रिणा हुनसेन-वर्येण सार्थ शिष्ट-मण्डल-स्तरीयं
सम्भाषणमाचरिष्यति। विदेश-मन्त्रालयस्था पूर्वदेशीय-विषय-सचिवा
प्रीति-सरनः प्रोक्तवती यद्‌ देश-द्वयं विभिन्न-क्षेतरेषु सहयोग-सन्धीन्‌
अपि विधास्यति। श्रीसेनः पश्चात् राष्ट्रपतिम्, उप-राष्ट्रपतिम् च
साक्षात्करिष्यति। सः गतदिने सम्पन्ने भारतीय-गणतन्त्र-दिवसोत्सवे
संनिधातुं सम्प्रति नवदिल्ली सम्प्राप्तो विद्यते। श्रीसेनः गत-गुरुवासरे
भारत-आसियान-स्मारकोपवेशनेऽपि भागं निर्व्यूढवान्।

वैश्विकार्थिकमञ्चः-गोयलः
केन्द्रीय-मन्त्री पीयूष-गोयलः न्यगादीत्‌ यद्‌ भारतीय-प्रशासनं सुशासन-
माध्यमेन विश्वासस्य संस्कृति प्रवर्त्य देशाद्‌ भरष्टाचरणम्‌ अनुक्रमम्‌
उन्मूलयति। सः दावोस-नगरेऽनुवतमाने वैश्विकार्थिक-मन्त्रोप-वेशने ह्यः
स्वीयमुद्गारं प्रकाशयति स्म।



पथि-परिवहन-राजमार्ग-विभागीयः केन्द्रीय-मन्त्री नितिन-गडकरी
कृषकान् आग्रहीत् यत् ते लाभ-प्रदां कृषिं समाचरेतुः। तेनोदीरितं यद्
एतदर्थ तैः आधुनिकानां कृषि-प्रविधीनाम् आश्रयणं विधेयम्। सः
सम्प्रति रायपुरे अनुवर्तमाने राष्ट्रिय-कृषि-मेलने गतसायं समवेतान्
कृषकान् समुद्बोधयति स्म।

भारत-पर्व

गणतन्त्र-दिवसोत्सवस्य अंगीभूतः सांस्कृतिकः कार्यक्रमः-भारतपर्व गत-
दिवस एव रक्त-दुर्ग-परिसरे प्रारभत। षड्-दिवस-दीर्घोऽयं कार्यक्रमः
पर्यटन-सचिवया रश्मि-वर्मणा प्रोद्घाटितः।

आतंकवादः-अमेरिका-प्रतिबन्धः

अमेरिकीय-प्रशासनेन तालिबान-हक्कानी-संजालाभ्याम्, पाकिस्तानेन च
सम्बद्धाः षड आतंकिनः अन्ताराष्ट्रिय-आतंकित्वेन घोषिताः।
अमेरिकायाः वित्त-विभागीयोऽधिकारी असूचयत् यदेष पदक्षेपः ट्रम्प-
प्रशासनस्य दक्षिणैशियायाम् आतंकि-जालं विरुध्य अनुवर्तमानस्य
कठोराभियानस्य अंगत्वेन द्रष्टव्यः।

बैडमिण्टन्‌

जकार्तायाम्‌ अनुवर्तमानासु इण्डोनेशिया-देशीय-मुक्त-टेनिस् प्रतिस्पर्धासु
अद्यायोज्ये महिलैकल-वर्गीये उपान्त्य-द्वन्द्वे भारतीया टेनिस्-तारका
साइना-नेहवालः थाईलैण्ड-देशीयां पूर्व-विश्व-विजेत्रीं रचानोक-इन्तानोनं
संमुखीकरिष्यति। प्रागुपान्त्य-चक्रे साइना स्वदेशीयां प्रतिस्पर्धिनीं
पी.वी.सिन्धुं पराजित्य चक्रमिदं प्रविष्टवती आसीत्।

                                                            ।। इति वार्ताः ।।
