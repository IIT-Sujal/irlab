संस्कृतवार्ताः
दिनांकः - 10/11/2017
प्रातः- 06.55
मुख्य-वार्ताः

वित्तमन्त्रिणः अरुण-जेटलिनः आध्यक्षे वस्तुसेवाकर-परिषदः उपवेशनम्‌ अद्य
गुवाहाटी-नगरे समायोज्यते।

 मेघालयोच्चन्यायालयेन राज्ये संसदीय-सचिवानां नियुक्ति-समबद्धः
पञ्चाधिकद्वसहस्रतमवर्षीयः अधिनियमः निरस्तीकृतः। सप्तदश-सचिवाः
पदत्यागार्थं निर्दिष्टाः।

 भारतीय-रिजर्व-बैङ्केन सर्वाण्यपि बैङ्कानि निर्दिष्टानि यत् तानि
सप्ततिवर्षतोऽधिकेभ्यः वरिष्ठ-नागरिकेभ्यः द्वारेषु बैंकसौविध्यम् उपपादयेयुः।

वस्तुसेवाकरपरिषदः - उपवेशनम्

वित्तमन्त्रिणः अरुण-जेटलिनः आध्यक्षे वस्तुसेवाकर-परिषदः उपवेशनम्‌ अद्य
गुवाहाटी-नगरे समायोज्यते। नूतनकर-व्यवस्थायाः प्रवर्तनस्य प्रथमे त्रयमासिके प्रभाव-
विषये अस्मिन्‌ उपवेशने समीकिष्यते। असमस्य वितमन्त्री हेमन्त-विश्व-शर्मा अव्रवीत्‌ यत्‌
उपवेशनमिदं महत्वपूर्णमस्ति यतो हि उपवेशनेऽस्मिन्‌ नूतनकरप्रणाल्याः प्रर्वतनस्य
मासत्रयानन्तर अस्याः प्रगतेः समीक्षा विधास्यते।

मेघालयोच्चन्यायालयः

मेघालयोज्चन्यायालयेन राज्ये संसदीय-सचिवानां नियुक्ति-समबद्धः
पञ्चाधिकद्विसहस्रतमवर्षीयः अधिनियमः नरिस्तीकृतः। सप्तदश-सचिवाः पदत्यागार्थं
निर्दिष्टा:।

उच्चन्यायालय-वीवीपीएटी

आगामि-विधानसभा-निर्वाचनेषु वीवीपीएदी-यन्त्र-सौविध्यान्वित-वैधुदाणविक-
मतदान-यन्त्राणां विषये मतदातृणां मध्ये जागरुकता-प्रसारणार्थं विहित-का्यचिरण-विषये
शपथपत्रं प्रस्तोतुं गुजरातोच्चन्यायालयेन मुख्यनिवचिनाधिकारी निर्दिष्टः। विषयेऽस्मिन्
प्रस्तुतायां जनहितयाचिकायां वादश्रवणं विदधता न्यायालयेन एतदर्थ निर्दिष्टम्।

प्रशासनम्‌ - प्लाण्डुः

विपणौ समुचित-मूल्येषु पलाण्डूनाम्‌ उपलब्धतां सुनिश्चेतुं मूल्य-स्थिरीकरण-
कोषप्रबन्ध-समित्या शासकीयाभिकरणैः पलाण्डूनाम्‌ आयातं कर्तुं निर्णीतमस्ति। गतदिने
नवदिल्ल्यां उपभोक्ता-विषय-विभागीयेन सचिवेन एकस्मिन्‌ उपवेशने निर्णयोऽयं विहितः।

राष्ट्रपतिः-मध्यप्रदेशयात्रा

राष्ट्रपतिः रामनाथ-कोविन्दः द्विदिवसीय-मध्यप्रदेशयात्रा प्रसंगे अद्य भोपालं
सम्प्राप्स्यति। अस्मदीयो वार्ताहरः सूचयति यत् राष्ट्रपति-पदभार-ग्रहणानन्तरं श्री
कोविन्दस्य इयं प्रथमा मध्यप्रदेश-यात्रा वर्तते। राष्ट्रपतिः अद्य भोपाले समायोज्यमाने
कार्यक्रमद्वये उपस्थास्यति। लाल-परेड-ग्राऊण्ड-स्थले समायोज्यमाने कबीर-प्रकटोत्सव-
कार्यक्रमे राष्ट्रपतिः भागं ग्रहिष्यति।
अवसेरेऽस्मिन् पञ्चदश-शताब्दस्य रहस्यवादि-कवि-विषयकस्य राज्यप्रशासनस्य
संस्कृतिविभाग द्वारा प्रकाशितस्य पुस्तकस्य विमोचनं राष्ट्रपतिना विधास्यते। असौ भोपाले
वीरांगणायाः झलकरी-बाई-इत्यस्याः प्रतिमायाः अनावरणमपि विधास्यति।

रिजर्वबैंकम्‌-वरिष्ठनागरिकाः

भारतीय-रिजर्व-बैङ्केन सर्वाण्यपि बैङ्कानि निर्दिष्टानि यत् तानि
सप्ततिवर्षतोऽधिकेभ्यः वरिष्ठ-नागरिकेभ्यः द्वारेषु बैंकसौविध्यम् उपपादयेयुः। वर्षेऽस्मिन्
दिसम्बर-मासस्य एकत्रिंशत्-दिवस पर्यन्तम् एतेषां निर्देशानां प्रवर्तनार्थं बैङ्कानि
निर्दिष्टानि।

प्रवर्तननिदेशालयः

विमुद्रीकरणस्य अनन्तरम् अर्जितावैधधनं विरूध्य व्यवहारो विदधता
प्रवर्तननिदेशालयेन धनशोधनस्य अथ च हवाला-विनिमयस्य भूयोऽपि सप्तशताधिक-
त्रिसहस्र-प्रकरणेषु अन्वीक्षणं विधीयते। गतदिने एकया आधिकारिक विज्ञप्या निगदितं यत्‌
अनेन अभिरकरणेन एतेषां प्रकरणानां शंसयात्मकः पक्षः अपि अन्वीक्षिष्यते।


                                                                        इति वार्ताः
