
दिनांकः 19-10-2017

प्रातः 06:55

प्रवाचकोऽनुवादकः - परमानन्द-झाः
टंकण-सहायकः - राजेश-कुमार-राठौर:
इयम्‌ आकाशवाणी

सम्प्रति वार्ताः श्रूयन्ताम्

प्रवाचकः - परमानन्द-ज्ञाः


 अमेरिका-देशेन समुदीरितं यत्तदीयो राष्ट्राध्यक्षः डानल्ड-
ट्रम्पः प्रधानमन्त्री श्रीनरेन्द्रमोदी च सम्भूय
कांचिन्महत्त्वाकांक्षिणीं सहभागितां निर्वोढुं प्रतिबद्धौ स्तः।

हिमाचलप्रदेश-विधानसभा-निर्वाचनानां कृते भाजपा-काग्रेस-
दलाभ्यां स्वीयाभ्यर्थिनां नाम-सूच्यौ गतदिवसे समुद्घोषिते।

अपि च

ज्योतिषां पर्व- दीपावली अद्य अशेष-देशे सोल्लासं
समायोज्यते।

टिलर्सन-भारतामेरिके

अमेरिका-देशेन समुदीरितं यत्तदीयो राष्ट्राध्यक्षः डानल्ड-
ट्रम्पः, प्रधानमन्त्री श्रीनरेन्द्रमोदी च सम्भूय
कांचिन्महत्त्वाकाक्षिणीं स्त:।
अमेरिकीयो विदेश-सचिव: रेक्स् डब्ल्यू. टिलर्सन् आगामिनि
सप्ताहे भारत-यात्रा-तः पूर्वं ह्यः सी.आई.एस्. इति रणनैतिक-
वैश्विकाध्ययन-केन्द्रे स्वीयं महत्त्वाधापि अभिभाषणं प्रस्तुवन्‌
प्रावोचत् यद् देश-द्वय-मध्ये अनया ऐतिहासिक्या सहभागितया
न केवलं देश-द्वयम्‌ अपि तु जगति शान्ति-सौहार्द-स्थापनार्थम्‌
अग्रेसराः अनेके देशाः अपि अतितरां लाभान्विताः भवितारः।

भाजपा-कागरेस्‌-अभयर्थिसूची

आगामि-मासस्य नवमे दिनांके निर्धारितानां हिमाचलप्रदेश-
विधानसभा-निर्वाचनानां कृते भाजपा-काँग्रेस-दलाभ्यां
स्वीयाक्यर्थिनां नाम-सूच्यौ गतदिवसे समुद्घोषिते। तत्र॒ भाजपा-
दलेन यत्रैकतः राज्यस्य सकलेभ्योऽपि अष्ट-षष्टि-निर्वाचन-
क्षेत्रेभ्यः स्वीय-प्रत्याशिनां नामानि घोषितानि, तत्रैव काँग्रेस-दलेन
केवलम् ऊन-षष्ट्यासनेष्वेव स्वीयाऽभ्यर्थिनः अवतारयितुं निर्णीतम्।



जम्मू-कश्मीर:-स्थलसेनाप्रमुख:

स्थल-सैन्य-प्रमुखः जनरल-विपिन-रावतः गत-दिवसे
कश्मीरोपत्यकायाः सुरक्षा-स्थितिं समेक्षत। प्रतिरक्षा-सूत्रैः प्रोक्तं
यत्‌ श्रीरावतेन बदामी-बाग-कैण्ट क्षेत्रे प्रस्तुते स्वीये ओजस्विनि
उद्बोधने सर्वेऽपि सैन्याधिकारिणः प्रतिकूल-परिस्थितौ उत्कृष्ट-
सैन्य-नेतृत्व-विधानार्थम्‌ भूरिशः अभिनन्दिताः।

दीपावली
ज्योतिषां पर्व- दीपावली अद्य अशेष-देशे सोल्लासं
समायोज्यते। राष्ट्रिय-राजधान्यां भिन्न-विधानि उपहार-जातानि,
मिष्टान्नानि, विद्युत्प्रदीप-जालानि च सोत्साहं क्रीणद्भि: जनैः
गतसायं सर्वाः विपणयो व्याप्ताः व्यलोक्यन्त। अधिकारिभिः
जना: अधिकाधिकं प्रदूषण-मुक्त-रीत्या दीपोत्सवं समामानयितुम्
अध्यर्थिताः सन्ति। आरक्षिभिः स्थले-स्थले सुरक्षा-स्थितिः
निभाल्यमानाऽस्ति। राष्ट्रपतिः श्रीरामनाथ-कोविन्दः, उप-राष्ट्रपतिः
श्रीएम्.वेकैया-नायड्श्च पावनं दीपोत्सवम् उपलक्ष्य देशवासिनः
सुबहु वर्धापिन्तौ स्तः। स्वीये शुभ-कामना-सन्देशे श्रीकोविन्दः
अवादीत् यदेतत् पर्व अन्धकारं विरुध्य प्रकाशस्य, दोषान् विरुध्य
गुणानाम्, अन्यायं विरुध्य न्यायस्य च प्रतीक-भूतं विराजते।
अवसरेऽस्मिन् श्रीनायडू: न्यगादीत् यज्जनाः एतस्मिन् उत्सवे
श्रीराम-चन्द्रस्य विलक्षण-गुणान् स्व-जीवने आत्म-सात्कर्तुं
प्रयतेरन्।


डेनमार्क-मुक्त-बैडमिण्टन्-स्पर्धा-शृंखलायां ह्यः ओडेन्स-
क्रीडा-प्रांगणे समायोजिते महिलैकल-वर्गीय आद्य-चक्रे भारतस्य
बैडमिण्टन-तारका साइना-नेहवाल: स्पेन-देशस्य ओलिम्पिक-
स्पर्धा-विजेत्रीं कैरालिना-मारिनं पराजितवती। इदानीं सा अग्रिम-
चक्रे थाईलैण्डस्य, रूसस्य वा क्रीडिकां सम्मुखी-कुर्यात्।

                                                                               ।। इति वार्ताः ।।
