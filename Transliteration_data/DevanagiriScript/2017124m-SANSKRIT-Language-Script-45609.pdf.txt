संस्कृतवार्ताः

दिनांकः 04-12-2017

प्रात: 06:55

प्रवाचको5नुवादकश्च - पुरुषोत्तमशर्मा

टंकण-सहायकः - संजय-त्रिपाठी

इयम् आकाशवाणी
सम्प्रति वार्ताः श्रूयन्ताम्

प्रवाचकः - पुरुषोत्तमशर्मा

मुख्यवार्ताः

° केरले ओखी चक्रवातेन मृतकानां संख्या ऊनविंशति: सञ्जाता।

नवत्युत्तरषड्शतं धीवराः इदानीमपि दुष्प्रभाविताः सन्ति।

* केन्द्रीयपृथ्विविज्ञानमन्त्री हर्षवर्धनः प्रावोचत्‌ यत्‌
भारतीयऋतुविज्ञानविभागेन केरलराज्ये प्रबलवृष्टेः प्रथमसंचेतना
नवम्बरमासस्य अष्टाविंशे दिनाङ्के प्रदत्तासीत्।

 अपि च,

० केन्द्रीयान्वेषणाभिकरणस्य दलमेकं ब्रिटेनस्य न्यायालये विजयमाल्यां

विरुध्य वादश्रवणे समुपस्थितं अविष्यति

केरल
केरलराज्ये ओखी चक्रवात्‌ कारणेन मृतकानां संख्या समेध्य
ऊनविंशति: सञ्जाता, आधिकारिभिः प्रोक्तं यत् एकादश मृतवपुंसि
तिरुअनन्तपुरमस्य सामुद्रिकक्षेत्रात् निष्कासितानि। इदानीमपि
नवत्युत्तरषड़शतं जनाः चक्रवातकारणेन द्रुष्प्रभाविताः वर्तन्ते।

हर्षवर्धनःओखी

 केन्द्रीय-पृथ्विविज्ञानमन्त्री हर्षवर्धन-सिहः अवोचत्‌ यत्
भारतीयऋतुविज्ञानविभागेन नवम्बरमासस्य अष्टाविंशतिः दिनाङ्के
प्रबलवृष्टि-सम्बद्धा प्रथमसंचेतना प्रवर्तितासीत्। तदनु ऊनत्रिंशत् दिनाड्के
स्पष्टीकृतमासीत् यत्‌ तीव्रवायुः चक्रवातत्वेन परिवर्तितुं शक्यते, अतः
आगामि अष्टचत्वारिशत्होराषु केरलस्य तटीयक्षेत्रेषु वृहत्‌ वृष्टिः
सम्भाव्यते। अतः समेऽपि जनपदाधिकारिणः, आपत्‌ प्रबन्धन-प्राधिकरणं
मुख्यसचिवाश्च सूचिताः आसन्‌। परं दुभाग्यपूर्णमस्ति यत्‌ चक्रवातकारणेन
केरल-तमिलनाडुराज्ययोः विलुप्ताः धीवराः गृहेषु नैवा प्रत्यावर्तिताः।

केरले चक्रवातारोपः

केरलस्य तिरुअनन्तपुरमजनपदे आयोजिते उच्चस्तरीयोपवेशने
मुख्यसचिवः के.एम. अब्राहमः अवोचत् यत्‌ नवम्बरमासस्य त्रिंशत्‌
दिनाड्के प्रातः न्यूनापीडस्य सूचना अधिगता आसीत् परं चक्रवातस्य
अनुमानं नासीत् मध्याह्ने चक्रवात् सूचना प्राप्तेरनन्तरं
साहाय्योद्धारप्रयासः विहितः । परं राज्ये विलुप्तधीवराः ते सन्ति ये
नवम्बरस्य अष्टाविंशे, ऊनत्रिशे च दिवसे मत्यस्य ग्रहणाय गताः आसन्।

नौसेना ओखी

नौसैन्यबलेन ओखी चक्रवातानन्तरम् अरबसागरे, लक्षद्वीपे,
मिनिकायद्वीपे च अन्वेषणाभियाने साहाय्योद्धारकार्येषु च दस पोताः
अष्टौ विमानानि च संयोजिताः सन्ति। गतरात्रौ एकस्मिन् वक्तव्ये प्रोक्तं
यत्‌ नौसैन्यबलस्य पोताः चेनय्या-त्रिकाण्डे-कोलकातायां च साहाय्योदधार-
समग्रीभिः सह अवस्थिताः सन्ति। इदानीं यावत् सार्धैकशतं जनाः
सुरक्षापूर्वकं निष्कासिताः सन्ति।

सी.बी.आई. माल्या

ब्रिटेनदेशस्य दक्षिणमिन्स्टरनगरे एकस्मिन् न्यायालये
मद्यव्यवसायिनं विजयमाल्यां भारताय प्रत्यर्पणसम्बदधप्रकरणे अद्य
वादश्रवणं भविष्यति। अत्रान्तरे केन्द्रीयान्वेषणाभ्भिकरणस्य दलमेक
न्यायालयम्‌ उपस्थास्यति। दलस्य नेतृत्वं केन्द्रीयान्वेषणाश्चिकरणस्य
निदेशकः राकेशः अस्थाना करिष्यति। एतदर्थं दलमिदं लन्दननगराय

प्रस्थितः।

गुजराते प्रचाराभियानम्‌

गुजरातविधानसभानिर्वाचनानां कृते राजनीतिकदलैः प्रचाराभियानं
तीव्रीकृतः। प्रधानमन्त्री नरेन्द्रमोदी गतदिने भरुच-सुन्दरनगर-
राजकोटस्थलरेषु जनसभायां जनान्‌ समबोधयत्‌। असौ अद्य धरमपुरे
भावनगरे जूनागढे राजकोटे च जनसभामाध्यमेन जनान्‌ सम्बोधयिष्यति ।
तत्रैव कांग्रेसोपाध्यक्षः राहुलगान्धी मंगलवासरात् दिनत्रयं यावत्
प्रचाराभियाने सम्मिलितो भविष्यति। प्रथमचरणात्मकं मतदानं शनिवासरे
भविष्यति।

राष्द्रीयमहिलायोगाध्यक्षा हार्दिकपटेलः

राष्ट्रीयमहिलायोगस्य अध्यक्षा रेखाशर्मा अद्य तया बालिकया सह
मेलिष्यति या पाटीदारनेत्रा हार्दिकपटेलद्वारा कथितयौनशोषिता अवर्तत् ।
आयोगेनोक्तं यत् आयोगाय प्रेषितारोपत्रं बालिकया स्वयं न प्रेषितमस्ति
परं भयकारणेन सा आयोगस्याधिकारिभिः सह गोपनीयसंवादं
कर्तुमिच्छति।

                                         || इति वार्ताः ।।
