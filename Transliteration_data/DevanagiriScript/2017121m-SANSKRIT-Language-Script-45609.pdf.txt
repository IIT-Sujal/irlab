संस्कृतवार्ताः
(प्रातः)
दिनांकः - 1112/2017

मुख्य-वार्ताः

प्रधानमंत्री नरेन्द्रमोदी अद्य भाजपादलस्य गुजरातमहिलाप्रकोष्ठसदस्यैः सह नरेन्द्रमोदी
एप्‌ इति चरिष्णुतन्त्रमाध्यमेन सम्भाषणं करिष्यति।
प्रशासनं संसदः शीतकालिकसत्रे राष्ट्रियपश्चवर्ति-आयोगाय संविधानिकस्वरूपप्रदतुं
पुनर्विचाराय संशोधनविधेयकं प्रस्तोस्यति।

उत्तरप्रदेशनिकायनिर्वाचनानां मतगणना अद्य भविष्यति।
एशियामहाद्वीपीयलक्ष्यभेदस्पर्धायां भारतीयदलेन नव पदकानि समधिगतानि।
  
  
  गुजरातमहिला:

प्रधानमंत्री नरेन्द्रमोदी अद्य भाजपादलस्य गुजरातमहिलाप्रकोष्ठस्य सदस्यैः सह
नरेन्द्रमोदी एप् इति चरिष्णुतन्त्रमाध्यमेन सम्भाषणं करिष्यति। स्रोतोभिः विज्ञापितं यत्
कार्यक्रमोऽयं विडियो काल इति दृश्यांकनस्वरूपात्मको भविष्यति यस्मिन्‌ महिलाः
प्रधानमन्त्रिणा सह साक्षात् वार्ताकर्तुं प्रभाविष्यन्ति। सायं सार्धचतु: वादनात् प्रधानमन्त्री
नरेन्द्रमोदी विविधविषयेषु सम्भाषणं करिष्यति।

मन्त्रिमण्डलीय-निर्णयाः

प्रधानमन्त्रिणः नरेन्द्रमोदिनः अध्यक्षतायां केंद्रीयमन्त्रिमण्डलेन महत्वपूर्णनिर्णयाः
स्वीकृताः। प्रशासनं संसद: शीतकालिक सत्रे राष्ट्रिय पश्चवर्ति आयोगाय संविधानिक

स्वरूपप्रदतुं पुनर्विचाराय विधेयक मेकं प्रस्तोस्यति। इटली देशेन सह कृषयुत्पादन-
पादपस्वच्छता विषये सहयोगः, ब्राजीलेन सह निवेशसरलीकरणस्यानुमतिः प्रामुख्यं भजेते।
अन्यच्च हिन्दुस्तानतैलनिगमस्य भू-आवास-सम्पदायाः नागरमन्त्रालयेनाधिकृतसमवायेभ्यः
हस्तातरणम्‌ वर्तते।

उत्तरप्रदेश-मतगणना

उत्तरप्रदेशनिकायनिर्वाचनानां मतगणना अद्य भविष्यति। एतदर्थं चतुःत्रिंशदुत्तर-
त्रिंशतं मतगणनाकेन्देषु दृढसुरक्षोपायाः विहताः सन्ति। अवधेयमस्ति यत् नवम्बरमासस्य
द्वाविंशतिः, षड्-विंशतिः, नवविंशतिः दिनांकेषु मतदानमभवत्।

उच्चतमन्यायालयः असम

उच्चतमन्यायालयेन केद्रप्रशासनस्य असमाय  राष्ट्रिनागरिकपञ्जीकाया:
प्रारूपप्रकाशनस्य समयसीमासमेधमानसम्वृद्धा याचिका निरस्तीकृता। न्यायालयेनोक्तं यत्‌
समयसीमासमाप्तेरनन्तरं दिसम्बरमासस्य एकत्रिंशत्‌ दिनांके मध्यरात्रौ अस्य प्रकाशनं
भविष्यति। अवधेयमस्ति यत् राष्ट्रियनागरिकपञ्जीकायाः प्रकाशनम् असमे प्रवासिनाम्
अभिज्ञानाय वर्तते।

एन.आई.ए. सूचना

 

राष्ट्रियान्वेषणाभिकरणस्य अधिकारिभिः गतदिने लश्करे-तैयबा इति आतंकिगुल्मस्य
एकेन संदिग्धेन अख्तरहुसैनखानेन सह गतदिने षड् होरात्मिका परिपृच्छा कृता। अनन्तंर च
सूचना प्रख्यापिता यत् सोमवासरे तेन नव दिल्ल्यां अभिकरणस्य आरक्ष्यधिकस्य
अजीतसिहंस्य समक्षं समुपस्थातव्यम्।

तटरक्षकबलं पाकनौका

भारतीयतटरक्षकबलेन गुजरातस्य जाखू तटे अरबसागरे भारतीयजलक्षेत्रे पञ्चदश
जनान्‌ समेत्य पाकिस्तानस्य नौकाद्वयी अधिगृहीता। सुरक्षाबलैः पाकिस्तानीयनागरिकेभ्यः
परिपृच्छा क्रियते। इतः पूर्वं अंताराष्ट्रियसीमायां कच्छजनपदस्य तटीयक्षेत्रे हरिमिनालायम्
अपि सीमा सुरक्षाबलेन अष्टधीवरान्‌ समेत्य नवसंख्याकाः नौकाः निगडीकृताः आसन्‌।

लक्ष्यभेदस्पर्धा

एशियामहाद्वीपीयलक्ष्यभेदस्पर्धयां भारतेन त्रीणि स्वर्णपदकानि,
चत्वारिरजतपदकानि द्वेकांस्यपदके समधिगतानि, हरियाणायाः पञ्चदश वर्षीया हिमानी-
कुमारी चतुर्दश वर्षीयः आकाशः आगामि वर्षस्य युव-ओलम्पिकस्पर्धायै प्रतिभागित्वेन
योग्यता प्रमाणितवन्तौ।

                                                      इति वार्ताः
