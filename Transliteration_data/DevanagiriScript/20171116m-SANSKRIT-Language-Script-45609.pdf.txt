 दिनांकः 16-11-2017
प्रात: 06.55

मुख्यवार्ताः

 भाजपादलस्य केन्द्रीयनिर्वाचनसमित्या नवदिल्ल्यां गुजरातविधानसभायै
प्रत्याशिनां चयनसम्बद्धोपवेशन् विहितम्।

केन्द्रीयोपभोक्तामन्त्री रामविलासपासवानः अवोचत् यत् राज्यानि
सुनिश्चियेयुः यत् उपभोक्तृभिः अल्पीकृतवस्तुसेवाकरलाभः प्राप्यते न
वा।

 विदेशमन्त्री सुषमास्वराजः प्रोक्तवती यत् जिम्बाब्वे देशे समेपि
भारतीयाः सुरक्षिताः वर्तन्ते।

 भारत-श्रीलङ्कादलयोः तिसृणां क्रिकेट्निकषस्पर्धानां प्रथमस्पर्धा अद्य
कोलकातायां प्रारभते।



भाजपादलस्य केन्द्रीयनिर्वाचनसमित्या  गुजरात
विधानसभानिर्वाचनार्थं प्रत्याशिनां चयनसम्बदधोपवेशनं गतसायं
नवदिल्ल्यां समनुष्ठितम्। अस्मिन् उपवेशने प्रधानमन्त्री नरेन्द्रमोदी
भाजपाध्यक्षः अमितशाहः गुजरातस्य मुख्यमन्त्री विजयरुपाणी अन्ये च
वरिष्ठनेतारः समुपस्थिताः आसन्‌। उपवेशनान्तरं केन्द्रीयमन्त्री जे. पी.
नड्डा अवोचत्‌ यत्‌ प्रत्याशिना नाम्नः चयनम्‌ अभवत्‌, यथासमयम्‌
नामोद्घोषणा भविष्यति।

राष्ट्रपति

 
राष्ट्रपतिः रामनाथकोविन्दः अद्य पञ्जाबयात्रां करिष्यति। असौ
अदमपुर वायुसैन्यस्थात्रे एकस्मिन् कार्यक्रमे सहभागं करिष्यति। सममेव
श्रीकोविन्दः जलियावालाबागस्थले श्रदधाञ्जलिम् अपि समर्पयिष्यति।



 

केन्द्रीयोपभोक्तामन्त्रि रामविलासपासवानः प्रावोचत्‌ यत्‌ राज्यानां
प्रवर्तनविभागाः सुनिश्चियेयुः यत्‌ अल्पीकृतवस्तुसेवाकरलाभः उपभोतृभिः
प्राप्यते न वा। तेनोक्तं यत् निर्मातृसमवायैः प्राक्तन्‌ मूल्यानामुपरि
नूतनमूल्यांकनं कर्तव्यम्‌। नूतनमूल्यानि गतदिनात्‌ प्रवर्तितानि।


प्रधानमन्त्री

प्रधानमन्त्री नरेन्द्रमोदी अवोचत्‌ यत्‌ भारत-अमेरिकदेशयोः
घनिष्ठार्थिकसम्बन्धैः देशद्वयस्य नागरिकेभ्यः लाभः भविष्यति।
अमेरीकायाः राष्ट्रपतेः पुत्रीं परामर्शदात्रीं च ट्विटर संदेशे प्रत्युत्तरं प्रदटता
श्रीमोदीनोक्तं यत् भारतं वैश्विकोद्यमितासम्मेलने तस्याः स्वागतं
करिष्यति।

प्रधानमन्त्री सर्वेक्षण

प्रधानमन्त्री नरेन्द्रमोदी भारतीय-राजनीतौ सर्वाधिकलोकप्रियः वर्तते।
अमेरिकायाः “थिंक-टैंक-प्यूरिसर्च सेन्टर” इत्यनेन अस्मिन्‌ वर्षे फरवरी
मासस्य एकविंश दिनात्‌ मार्चमासस्य दशम दिनाक यावत्‌ विहिते सर्वक्षणे
प्रायः सार्धटविसहस्र जनाः सम्मिलिताः आसन्‌। अस्मिन्‌ सर्वक्षणे
प्रतिशतम् अष्टाशीतिः जनैः प्रधानमन्त्री समर्थितः।

जिम्बाब्वे-भारतीयाः

विदेशमन्त्री सुषमास्वराजः प्रोक्तवती यत् जिम्बाब्वे देशे समेपि
भारतीयाः सुरक्षिता सन्ति। तत्र अशान्तेः अनन्तरं शासनपरिवर्तनस्थितिः
गम्भीरा वर्तते। एकस्मिन् ट्वीटसंदेशे तथोक्तं यत्‌
जिम्बाब्वेस्थितभारतीयदूतावासः अस्माकं सम्पर्के वर्तते। भारतीयानां कृते
चिन्ताविषयः न विद्यते।

गडकरी

केन्द्रीयराजमार्गपरिवहनमन्त्री नितिनगडकरी अवोचत्‌ यत्‌
राजमार्महवरयोजनासु विशेषतया जम्मू-कश्मीरे क्षितितल प्रौद्योगिक्याः
व्यापकक्षमता वर्तते। गतदिने नवदिल्ल्यां एम आई टी वल्डपीस
विश्वविद्यालयस्य क्षितितल प्रोद्योगिकी विभागस्योद्घटनावसरे तेनोक्तं
यत्‌ जम्मू-कश्मीर क्षितितलप्रौद्योगिक्याः विंशति परियोजनाः प्रवर्तिताः
सन्ति।


भारत-श्रीलङ्कादलयोः मिथः तिसृणां क्रिकेटनिकषस्पर्धानां
प्रथमस्पर्धा अद्य कोलकतायां ईडन-गार्डन्स क्रीडांगणे भविष्यति। स्पर्धायां
वृष्टेः संभावना वर्तते।

बैडमिन्टन

चाइना ओपन बैडमिण्टन स्पर्धायां अद्य भारतस्य साइनानेहवालः
द्वितीयचक्रे जापानस्य अकानेयामागुची इत्यनया सह क्रीडिष्यति।
पुरुषेकलवर्गे च एच्. एस. प्रणयः कोरियादेशस्य ली-ली. डोंग कियूनं
सम्मुखी करिष्यति।
