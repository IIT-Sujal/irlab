संस्कृतवार्ताः
दिनांकः - 14/11/2017
प्रातः- 06.55

मुख्य-वार्ताः

 द्विचरणात्मक-गुजरात-विधानसभा-निर्वाचनां प्रथम-चरणस्य कृते अद्य
अधिसूचना प्रसारयिष्यते।

प्रधानमन्त्री नरेन्द्र-मोदी गतदिने मनीला-नगरे अमेरिकीय-राष्ट्रपतिना डोनाल्ड-
ट्रम्पेण अथ च फिलिपीन्स-राष्ट्रपतिना रोद्विगो-ड्यूर्रेवर्येण सह द्विपाक्षिकं
सम्भाषणम् अनुष्ठितवान्।

 दशमं दक्षिणणैशिया-आर्थिक-सम्मेलनम् अद्य माठमाण्डु-नगरे आरभते।

 सप्तत्रिंशत्तमम्‌ अन्ताराष्ट्रिय-व्यापार-मेलकम् नवदिल्ल्यां प्रगति-मैदान-स्थले
प्रारभते।

द्विचरणात्मक-गुजरात-विधानसभा-निर्वाचनां प्रथम-चरणस्य कृते अद्य अधिसूचना
प्रसारयिष्यते। नमांकनपत्र-प्रपूरणार्थम्‌ अस्य मासस्य एकविंश दिवसः अन्तिमा तिथिः वर्तते।
अनन्तरं नमांकनपत्राणां सूक्ष्मपरीक्षणं विधास्यते। नामांकनपत्र-परावर्तनार्थम्‌ चतुर्विश-
दिवसः अन्तिम-दिवसत्वेन विद्यते। त्रिनवति-विधानसभास्थानां कृते आगामि-मासस्य
चतुर्दशे दिवसे मतदानम्‌ अनुष्टास्यते।

भारत-फिलिपीन्सदेशौ

प्रधानमन्त्री नरेन्द्र-मोदी गतदिने मनीला-नगरे अमेरिकीय-राष्ट्रपतिना डोनाल्ड-
ट्रम्पेण अथ च फिलिपीन्स-राष्ट्रपतिना रोड्रिगो-ड्यूर्रवर्येण सह द्विपाक्षिकं सम्भाषणम्
अनुष्ठितवान्। आसियान्-शिखर-सम्मेलनस्य पार्श्वभागे उपवेशनमिदम् अनुष्ठितम्। कोरिया-
प्रायद्वीपीय-पूर्वमध्य-विषयेषु अथ रोहिंगिया-समस्या-विषये नेतृद्वय-मध्ये परिर्चचा सञ्जाता।
सामुद्रिक-मार्गेण अफगानिस्तानाय गोधरूम-प्रापणं प्रधानमन्त्रिणा नरेन्द्रमोदिना
विशेषेण ख्यापितम्। द्विपाक्षिके सम्भाषणे राष्ट्रिय-सुरक्षा-परामर्शदः विदेश-सचिवः अन्ये
वरिष्ठाः अधिकारिणश्च प्रधानमन्त्रिणा सहकृताः आसन्।

जेटली-वस्तुसेवाकरः

वित्तमंत्री अरुण-जेटली कांग्रेस--दलस्य अभिघोषः निराकृतवान्‌ यत्‌ भूयोऽपि द्विशतं
वस्तूनां करं न्यूनीकर्तुं कांग्रेस-दलेन प्रशासनं विवशीकृतम्‌। तेनोदीरितं यत्‌ करमितीनां
युक्तता-वषये त्रिषु चर्तुषु मासेषु कार्यं विधीयते स्म, नैर्वाचनिकेन उत वा
राजनीतिकाध्यर्थनेन सह अस्य संयोजनं बालराजनीति इव प्रतीयते।

समानकर-प्रवर्तनार्थं कांग्रेस-उपाध्यक्षस्य अध्यर्थना निराकुर्वता तेन प्रोक्तं यत्‌ सम्प्रति
करमितेः तर्क-संगतीकरणस्य भूयोऽपि संभावना नैवास्ति। असौ व्याहरत् यत् आवश्यके सति
करमितीनां सरलीकरणं विधास्यते।

भाजपा-क्रांग्रेस-वस्तुसेवाकरः

भाजपादलेन कांग्रेस-दलं द्विधा-सम्भाषणार्थम् अधिक्षिप्तम्‌। नवदिल्ल्यां वर्ताहरैः सह
सम्भाषमाणः केन्द्रीय-मन्त्री प्रकाश-जावडेकरः कांग्रेस-दलम् समाक्षिपत् यत्‌
राजनीतिकलाभम् अधिगन्तुं कांग्रेस-दलेन नूतनकर-प्रणाल्याः आलोचना विधीयते।

दक्षिणैशिया-सम्मेलनम्

दशमं दक्षिणणैशिया-आर्थिक-सम्मेलनम् अद्य काठमाण्डु-नगरे आरभते। ऐषमः
तृदिवसीय-सम्मेलनस्य विषयोऽस्ति 'दक्षिणैशिया क्षेत्रस्य समावेशि-विकासाय आर्थिक-
एकीकरणस्य दृढीकरणम्। सम्मेलनेऽस्मिन् दविशतं प्रतिभागिनः भागं ग्रहिष्यन्ति इति
सम्भाव्यते।

व्यापारमेलकम्‌

सप्तत्रिंशत्तमम्‌ अन्ताराष्ट्रिय--व्यापार-मेलकम्‌ नवदिल्ल्यां प्रगति-मैदान-स्थले प्रारभते।
राष्ट्रपतिः रामनाथ-कोविन्दः भारतीय-व्यापार-संवर्धन-संघटनेन आयोज्यमानं
चतुर्दशदिवसीय-व्यापार-मेलकम्‌ उद्धाटयिष्यति। अस्य वर्षस्य मेलकस्य विषयोऽस्ति स्टार्ट
अप इण्डिया स्टैण्ड अप इण्डिया" इति।

                                                                      इति वार्ताः
