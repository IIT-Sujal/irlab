संस्कृतवार्ताः
दिनांक:- 13.12.2017
सायम्‌ - 06:10
मुख्यवार्ता:

 प्रधानमन्त्रिणा नरेन्द्रमोदिना भारतीय- वाणिज्य-उद्योग-मंडल परिसंघस्य फिक्की
इत्यस्य वार्षिक-सामान्य-सभां संबोधयन् उक्तवान् यत् ईदृशी व्यवस्था निर्मीयते
या न केवलं पारदर्शिनी अपितु सर्वेषाम् प्रयोजनानां ध्यानमपि रक्षिष्यति।

 प्रशासनेन आधार-पत्रस्य संयोजनार्थ आगामि मार्चमासस्य एकत्रिशः दिवसः
अन्तिम तिथिः निर्धारिताऽस्ति।

 दिल्ल्याः एकेन विशेष-न्यायालयेन झारखण्डस्य पूर्व-मुख्यमन्त्री मधुकोडा केन्द्र-
प्रशासनस्य पूर्व-कृष्णांगार-सचिव: एच सी गुप्ता च कृष्णांगार-भष्टाचार प्रकरणे
दोषी-सिद्धौ।

प्रधानमन्त्री-फिक्की

प्रधानमन्त्रिणा नरेन्द्रमोदिना नवदिल्ल्यां भारतीय- वाणिज्य-उद्योग-मंडल
परिसंघस्य फिक्की इत्यस्य वार्षिक-सामान्य-सभा संबोधिता। श्रीमोदिना प्रोक्तं यत्
प्रशासनं निर्धन-जनानां सर्वाः आवश्यकताः प्रपूरयितुं व्यवस्था संरचयति।
प्रधानमन्त्री उक्तवान् यत् सा व्यवस्था न केवलं पारदर्शिनी अपितु सर्वेषाम्
प्रयोजनानां ध्यानमपि रक्षिष्यति।

उच्चतम-न्यायालयः -आधारः

प्रशासनेन आधार-पत्रस्य संयोजनार्थं आगामि मार्चमासस्य एकत्रिंशः दिवसः
अन्तिम तिथिः निर्धारिताऽस्ति। अत्रान्तरे शीर्ष-न्यायालये आधारपत्र-संयोजनस्य
अनिवार्यतां विरुद्धय स्थगनं प्रार्थयतीनां याचिकानां श्रवणं पंच-न्यायाधीशानां
संविधान पीठ श्वः विधास्यति।

गुजरात-निर्वाचनम्‌

गुजराते श्वः अन्तिम-पर्याय-विधानसभा-निर्वाचनमालक्ष्य सर्वविध-सज्जाः
प्रपूरिताः। तत्र त्रि-नवतिः आसनानां कृते प्रातः अष्टवादनात् सायं पंचवादनं यावत्
मतदानं भविता।

जम्मू-कश्मीर-अभियानम्‌

जम्मू-कश्मीरे बाण्डीपोरा-कुपवाडा-जनपदयोः नियन्यत्ररेखायाः पार्श्वे दुर्गम-
पर्वतीय-क्षेत्रे ह्यः विलुप्तानां पच-सैनिकानां अन्वेषणं निरन्तर प्रचलति। स्थल-सेना-
प्रवक्ता आकाशवाणी संसूचिता यत् क्षेत्रस्य दुर्गमता जलवायुश्च अन्वेषणे बाधकौ
स्तः। तेनोक्तं यत् उद्धार-दलानि अपि तत्र नियोजितानि सन्ति।

कृष्णांगार-प्रवंचनाकाणुम्‌

दिल्ल्याः एकेन विशेष-न्यायालयेन झारखण्डस्य पूर्व-मुख्यमन्त्री मधुकोडा
केन्द्र-प्रशासनस्य पूर्व-कृष्णांगार-सचिव: एच सी गुप्ता च कृष्णांगार-भष्टाचार प्रकरणे
दोषी-सिद्धौ। सीबीआई इत्यस्य विशेष न्यायाधीशेन भरत-पराशरेण राज्यस्य पूर्व-
मुख्य-सचिव: ए के बसुः अथ च विनि-लौहोद्योग इति निजी-समवायः अपि दोषी-
सिद्धौ।

संसद-आक्रमणम्‌

अद्य राष्ट्रं षोडश-वर्ष-पूर्वं संजाते संसदाक्रमणे हुतात्मनाम् आरक्षीणां बलिदानं
स्मरति। उपराष्ट्रपतिना एम वेकेया नायडुना, प्रधानमन्त्रिणा नरेन्द्रमोदिना,
लोकसभाध्यक्षया सुमित्रामहाजन वर्यया, पूर्वप्रधानमन्त्रिणा डॉ मनमोहनसिहेन अन्यैः
राजनेतृभिश्च संसद-भवने हुतात्म-वीरभ्य: श्रद्धा कुसुमानि समर्पितानि।

सीबीआई

सीबीआई इत्यनेन छत्तीसगढस्य मन्त्रिणः द्वयोः मुधा-यौन-सीडी प्रकरणयोः
अन्वेषणं सम्भालितम्। सीबीआई-द्वारा राज्यस्य लोक-निर्माण-मन्त्रिण: राजेश-
मुनातस्य परिदेवनाधारेण पत्रकारं विनोद-वर्मणं राज्य कांग्रेसाध्यक्षं भूपेश बाघेलं च
विरूद्धय प्रकरणं पंजीकारितमस्ति।

लेह-श्रीनगर-राजमार्गः

लेह-श्रीनगर-राष्ट्रिय-राजमार्गः यातायाताय दिसम्बरमासस्य दशम-दिवसात्
पिहितोऽस्ति। उपत्यकायां हिमपात-कारणात् खरडोंगला-मार्गः अपि अवरुद्धः। तत्र
तापमानः परह्यः निशीथे शून्यात् एकदशमल-चतुर्मितः अथ च गत-रात्रौ शून्यात्‌
सार्धषट् मितः: नीचैः समंकितः।

अमेरिका-उत्तरकोरिया

अमेरिकादेशेन प्रोक्त यत्‌ असौ उत्तर-कोरियादेशेन सम परमाणु-निरस्त्रीकरण
विषये पूर्व-समयविना सम्भाषयितुं प्रस्तुतोऽस्ति। वाशिंगटने एकस्मिन् कार्यक्रमे
अमेरिकीय विदेशमन्त्रिणा रेक्स-टिलरसनेन भणितं यत् सम्भाषणस्य लक्ष्यं उत्तर-
कोरियायाः पूर्ण-रूपेण परमाणु निरस्त्रीकरणम् वर्तते।

उच्चतम-न्यायालयः -यूनीटेक

उच्चतम-~न्यायालयेन राष्टिय-समवाय-विधि-न्यायाधिकरणस्य सः आदेश:
स्थगितः, येन केन्द्र-प्रशासनाय भवन-निर्माण-समवायस्य यूनीटेक-लिमिटेड-इत्यस्य
अधिग्रहणस्य अनुमतिः प्रदत्ता आसीत्।


                                                                                || इति वार्ताः ॥
