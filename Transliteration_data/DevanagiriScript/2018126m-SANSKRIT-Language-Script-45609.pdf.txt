
दिनांकः 26-01-2018

प्रात: 06:55

मुख्य-वार्ताः

* राष्ट्रम् अद्य ऊनसप्तति-तमं गणतन्त्र-दिवसं सम्मानयति। राष्ट्रपतिः राजपथे
सैन्यप्रणामान् स्वीकरिष्यति। अवसरेऽस्मिन् आसियान-देशानां दश
राष्ट्राध्यक्षाः मुख्यातिथयो वर्तन्ते।

* सर्वश्रेष्ठ नागरिक सम्मानः पद्मपुरस्काराः घोषिताः आसियान-संघस्य
प्रतिराष्ट्रम् एकः जनः पुरस्कार-भाजनी-भूतः।

* राष्ट्रपतिना रामनाथकोविन्देन सुरक्षाक्षेत्रे नवत्यधिक-त्रि-शतं शौर्य पुरस्काराः
अनुमोदिताः।



राष्ट्मदय ऊनसप्ततितमं गणतन्त्रदिवसम्‌ आमानयति। अस्य समारोहस्य
प्रमुखः कार्यक्रमः राष्ट्रियराजधान्यां राजपथे समनुष्ठीयते। यत्र राष्ट्रपतिः
रामनाथकोविन्दः सैन्यप्रणामान् स्वीकरिष्यति। ऐषमो वर्षे समारोहेऽत्र ऐदम्प्राथम्येन
आसियान-देशानां दश-राष्ट्राध्यक्षाः मुख्यातिथयः सन्ति।
द्वितीयमुल्लेखनीयमिदमस्ति यद् अस्मिन् समारोहे आसियान संघस्य ध्वजोऽपि
कार्यक्रमस्य अवसानपर्यन्तं गगने दोधूयमानः स्थास्यति। पंञ्च एम. आई. सप्तदश
वी पञ्च इत्याख्येन भारतीय वायुसैन्यबलस्य उदग्रविमानेन भारतीय-राष्ट्रिय-ध्वजः
गगने प्रसारयिष्यते तगैव अपरेण उदग्रविमानेन आसियानध्वजः व्योम्नि
वितानयिष्यते। अथ चान्य-उदग्रविमानत्रयेण भारतीय-सैन्य-बल-त्रयस्य ध्वजाः
उतोलयिष्यन्ते। आस्मिन्नवसरे सुरक्षादृशा देशस्य राजधानी भूमितः आकाशपर्यन्तं
सुरक्षायाः सुदृढ्परिधौ वर्तते। पारेसहस्रं सायुधाः सैन्यभटाः स्थले-स्थले सुरक्षाकार्येषु
संरताः वर्तन्ते। राजधान्याः सीमक्षेत्राणि सविशेष निरीक्ष्यमाणानि सन्ति।
समारोहेऽस्मिन्‌ चतुर्दश-राज्याणां दृश्यप्रदर्शन्यः प्रदर्शयिष्यन्ते। यासु तत्‌-तद्‌-
राज्याणां विशिष्टरिक्थं प्रगतिञ्च चित्रितं भविष्यति।

पद्मपुस्कार-घोषणा

केन्द्र प्रशासनेन गणतन्त्रदिवस-समारोहात् एकदिवसपूर्वं पद्मपुरस्काराणां
घोषणा कृता। अस्मिन् अवसरे आसियान-संघस्य प्रतिराष्ट्रम् एकैको जनः पुरस्कार-
भाजनी-भूतः। आहत्य पञ्चाशीतिः जनेभ्यः पद्मपुरस्काराः प्रदीयन्ते। एतेषु जनत्रयं
पद्मविभूषणेन, नव नागरिकाः पद्म-भूषणेन, त्रिसप्तति-जनाश्च पद्मश्रिया
सभाजिताः सन्ति। पद्मपुरस्कार-प्राप्तकर्तृषु षोडशजनाः वैदेशिकाः वर्तन्ते।
गृहमन्त्रालयेन प्रोक्तं यत् आस्मिन् वर्षे पद्मपुरस्काराणां कृते सार्ध-पञ्चदश-सहस्र-
आवेदन-पत्राणि प्राप्तानि आसन्। संस्कृतक्षेत्रे विशेष-उल्लेखनीय योगदानार्थं
वाग्योगतन्त्रस्य प्रवर्तकः नैकेषां दुर्लभग्रन्थाना च प्रणेता, महामनीषी प्रो.
भागीरथप्रसादत्रिपाठी “वागीश शास्त्री” पद्मश्रीः सम्मानेन सभाजितः अस्ति।

राष्ट्रपतेः राष्ट्रसम्बोधनम्

राष्ट्रपतिः प्रोदैरयत् यत्‌ सभ्य-समाजस्य विनिर्माणं ताशेण वैचारिक-
वातावरणेन भवति यत्र कश्चिदपि जनः अन्येषाम् उपहासं विनैव असाहमत्यं
प्रकटयति। गणतन्त्रदिवसस्य पूर्वासन्ध्यायां राष्ट्रं सम्बोधयता श्रीरामनाथकोविन्देन
प्रोक्तं यद् अल्पादप्यल्प-समयाभ्यान्तरे एव निर्धनतोन्मूलनम् अत्यावश्यकं वर्तते।
राष्ट्रपतिना सतत-विकासस्य लक्ष्यम्प्रति सत्वरमग्रे वर्धनमपि प्राबल्येन
प्रतिपादितम्। प्रोक्तं च यत् सर्वेभ्यः समुचित-शिक्षां, स्वास्थ्यसौविध्यं च समेत्य
सर्वक्षेत्रेषु बालिकाभ्योऽपि समानावसराणाम् उत्पादनमस्माकं सकल्पोऽस्ति। अनेन
एकविश्यां शताब्द्यां भारतीय-शिक्षाप्रणाल्याः डिजिटलीकरणं प्रासंगिकतानुरूपेण
समुन्नयनं च सविशेषं प्रतिपादितम्।

राष्ट्रियशौर्यपुरस्कारः

राष्ट्रपतिः रामनाथकोविन्दः रक्षाक्षेत्रे नवत्यधिक-त्रिशतं पुरस्काराणां
वितरणमनुमोदितवान्। पुरस्कारेषु एकं अशोकचक्रं, एकं कीर्तिचक्र, चतुर्दश शौर्य
चक्राणि, अष्टादश परम-विशिष्ट-सेवा-पदकानि, चत्वारः उत्तम-युद्ध-सेवा-पदकानि,
दश युद्ध-सेवा-पदकानि, षडाशीतिः सेनापदकानि त्रीणि वायुसेना-पदकानि, एकं बार-
विशिष्ट-सेवा पदक, एकविंशत्युतर एकशतं विशिष्ट-सेवा-पदकानि च समाविशन्ति।
एतदतिरिच्य राष्ट्रपतिना द्विपञ्चाशत् पदकानि सीम-सुरक्षा भटेभ्यः अनुमोदितानि।
अथ च भूरि-रक्षि-शौर्य-पुरस्काराः अपि समनुमोदिताः।

प्रधानमन्त्री- आसियान

प्रधानमन्त्रिणा नरेन्द्रमोदिना प्रोक्तं यद् भारतम् आसियान-देशैः साकं
सामुद्रिक-क्षेत्रे सहयोग-संवर्धनार्थ कृतसंकलपम् अस्ति। अनेनोक्तं यद् भारतम्
आसियान देशानाम् इव नियमाश्रित-समाज-निर्माणे, शान्तिसन्धारणे च विश्वसिति।

भारत-नेपाल-सम्बन्धः

नेपाले भारतस्य राजदूतः मनजीवसिहपुरी न्यगदत् यत्‌ भारत-नेपाल्यो मर्ध्ये
सप्तति वर्षाणां सुमधुरः सम्बन्धः आवयोः दृढ सख्यं प्रकाशयति। काठमाण्डुनगरे
भारतस्य गणतन्त्रदिवसात् पूर्व भारत-नेपाल-सम्बन्ध-विषये रिपोर्टर्स क्लब द्वारा
समोयजिते कार्यक्रमे पत्रकारान् सम्बोधयता अमुनैतद् प्रतिपादितम्। अनेनोक्तं यत्
वीरगंजस्थं सुरक्षानिरीक्षणकेन्द्रं भारत-नेपालयोर्मध्ये व्यापार-सवर्धनार्थं उद्घाटनरतं
वर्तते।

                                                      ।। इति वार्ताः ।।
