संस्कृतवार्ताः
दिनांक: - 10/ 12/ 2017 सायं; - 06 : 10
प्रवाचकोऽनुवादकश्च - निरञ्जन-कुमार-“निर्मलः?
आशुलिपिक: - राजीव:
इयम्‌ आकाशवाणी
सम्प्रति वार्ताः श्रूयन्ताम्
प्रवाचकः - निरञ्जन-कुमार-“निर्मल:?

मुख्यवार्ताः

 

गुजरात-विधानसभा-निर्वाचनस्य द्वितीयस्य अन्तिमस्य च चरणस्य कृते
नैर्वाचनिक-प्रचाराभियानं सजवं प्रवर्तते।

प्रधानमन्त्री वरिष्ठ-भाजपा-नेता च नरेन्द्रमोदी निगदति यत् भाजपा -
प्रशासनेन गुजरातराज्यं विकास-शिखरं प्रागितम्‌।

 नेपाले वामदल-संयुतिः संसदीय-निर्वानेषु अथ च प्रान्तीय निर्वाचनेषु पूर्ण
बहुमतं प्रति अग्रेसरति।

अपि च,

हिमाचलप्रदेशे धर्मशालायां भारत-श्रलंकयोर्मध्ये समायोजितायां प्रथमायाम्‌
एकदिवसीय-क्रिकेट्-सार्धायां श्रीलंका-दलेन भारतं सप्तक्रीडकाणां सुरक्षापूर्वकं
पराजितम्‌।


गुजरात-नैर्वाचनिकप्रचारः

गुजरात-विधानसभा-निर्वाचनस्य द्वितीयस्य अन्तिमस्य च चरणस्य कृते
नैर्वाचनिक-प्रचाराभियानं सजवं प्रवर्तते। प्रचाराभियानाय केवलं दिनत्रयम्
अवशिष्टमस्ति। सर्वेषां बृहत्-राजनीतिक-दलानां वरिष्ठनेतारः नैर्वाचनिकप्रचाराभियाने
मतदातृन् स्वीय-पक्षे आक्रष्टुं यथासंभवं प्रयतन्ते।  जनसमामेकां
सम्बोधयन् प्रधानमन्त्री नरेन्द्रमोदी कांग्रेसदलस्य आक्षैपमिमं निराकृतवान् यत्
भारतीय-जनता-पार्टीति-दलं केवलं धनसमृद्धजनानां दलं वर्तते न तु निर्धनानां।
श्रीमोदिना प्रोक्तं यत् संयुक्तप्रगतिशीलसंयुति-प्रशासनस्य दशवर्षीय-कार्यकालस्य
विपरीतं राष्ट्रिय-लोकतान्त्रिक-संयुति-प्रशासनंस्य त्रिवर्षात्मक-कार्यकाले सामान्य-
जनेभ्यः समधिकं पद्म-सम्मानं प्रदत्तम्। तेन विश्वासः: प्रकटित यत् भाजपादलेन
विजय: अधिगंस्यते। प्रधानमन्त्रिणा विश्वासः प्रकटितः यत् दिल्ली-मुम्बई-
औद्योगिक-वीथि-निर्माणेन बनासकांठा परिवहन-केन्दत्वेन भविष्यति। तेनोदीरितं
यत् अस्य क्षेत्रस्य युवजनेम्यः वृत्यवसराः लप्स्यन्ते।

  
भाजाधध्यक्ष: अमितशाह: केन्द्रीय-मन्त्रिणौ राजनाथसिंहः स्मृति-ईरानी च
कतिपयेषु स्थलेषु जनसभा: सम्बोधितवन्तः कांग्रेस-दलस्य उपाध्यक्षेण राहुल-
गान्धिना अद्य खेडा-अमरावली-बनासकाठा-गांधीनगरेषु जनसभाः सम्बोधिताः।
तेनोदीरितं यत्‌ विमुद्रीकरणेन वस्तुसेवाकर -नियमेन च व्यापारिभ्य: महती हानि:
सञ्जाता। अस्मदीयो वार्ताहरः सूचयति यत् द्वतीय-चरणे वृहस्पतिवासरे त्रिनवति-
विधानसभासनसेषु मतदानम्‌ अनुष्ठास्यते। मतगणना अस्य मासस्य अष्टादशे
दिवसे विधास्यते।

मानवाधिकार दिवसः

अद्य विश्वमानवधिकारदिवसः परिपाल्यते। विगतशताब्देः अष्टचत्वारिंशन्तमे
वर्षे अस्मिन्नेव दिने पेरिस नगरे संयुक्त- राष्ट्रमहासभया वैश्विक-मानवाधिकार
घोषणा पत्रम् अङ़ीकृतमासीत्‌।

नेपालनिर्वाचनम्‌

नेपाले वामदल-संयुतिः संसदीय-निर्वानेषु अथ च प्रान्तीय निर्वाचनेषु पूर्ण
बहुमत॑ प्रति अग्रेसरति। प्रतिनिधिसभाया:  पंचषष्ट्यधिकैक- शतासनेषु अधुनावाधि
त्रयधिकशत-स्थानानां परिणामा: घोषिता:। वामसंयुत्या असीति:-आसनानि विजितानि
अथ च चत्वारिंशत्-स्थानेषु अग्रेसरत्वं भज्यते।

संयुक्तराष्ट्रम-उत्तरकोरिया

संयुक्तराष्ट्रेण उत्तरकोरिया-देश: प्रोक्तः यत् युद्धसंकट परिहर्तुं सम्भाषजस्य
सर्वेषां विकल्पनाम्‌ उन्मिलनस्य अपरिहार्यता वर्तते। संयुक्तराष्ट्य उपसचिवेन
वक्तव्यमिदं व्याहतम्‌।

आदिवासी महोत्सवः

द्विदिवसीयः आदिवासी-महोत्सव: अद्य प्रभृति छत्तीसगढस्य राजधान्यां
रायपुरे समारभते। महोत्सवेऽस्मिन् वैविध्यपूर्ण-जनजातीय-पम्पराणां प्रदर्शनं
भविष्यति। अस्य कार्यक्रमस्योद्घाटनं केन्द्रीय-जनजाति-विषय-मन्त्रिणा जुयेल-उराव-
वर्येण अथ च मुख्यमन्त्रिणा रमणसिंहेन विधास्यते।

हिमाचलप्रदेशे धर्मशालायां भारत-श्रीलंकयोर्मध्ये समायोजितायां प्रथमायाम्‌
एकदिवसीय-क्रिकेट्-स्पर्धायां श्रीलंका-दलेन भारतं सप्तक्रीडकाणां सुरक्षापूर्वकं
पराजितम्‌।

इतः प्राक भारतीय-कीडकै: केवलं द्वदशाधिकैशतं धावनांका: समर्जिता: सर्वे
कीडकाश्च बहिर्भूताः।


                                                                    इति वार्ताः।
