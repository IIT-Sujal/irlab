
दिनांक: - 24-05-2018

प्रातः  06. 55

प्रवाचकोऽनुवादकश्च- परमानन्द-झाः
आशुलिपिका- मधुप्रभा
इयम्‌ आकाशवाणी
सम्प्रति वार्ताः श्रूयन्ताम्
प्रवाचकोऽनुवादकश्च- परमानन्द-झाः
मुख्य-वार्ताः

 प्रधानमन्त्री श्रीनरेन्द्र-मोदी पत्रालयीयानां रेलविभागीयानां च कार्य-
जातानां निष्पादने अंक-प्रविधेः अधिकाधिक-प्रयोगेषु बलं प्रायच्छत्।

 केन्द्रीयान्वीक्षणाभिकरणेन कार्मिक-चयनायोगस्य स्नातक-स्तरीय-
संयुक्त-परिक्षायां प्रश्नपत्र-प्रच्युति-प्रकरणे सप्तदश जनान् विरुध्य
प्राथमिकी पञ्जीकारिता।

 अपि च,

  आई.पी.एल्.क्रिकेट्- स्पर्धा-शुंखलायां गतरात्रौ कोलकाता-नाइट-
राइडर्स-वृन्देन राजस्थान-रायल्स-दलं पंच-विंशत्या धावनांकै:
पराजितम्‌।

प्रधानमन्त्री-प्रगतिः

प्रधानमन्त्री श्रीनरेन्द्र-मोदी पत्रालयीयानां रेलविभागीयानां च कार्य-
जातानां निष्पादने अक-प्रविधैः अधिकाधिक-प्रयोगेषु बलं प्रायच्छत्।
गतदिने नवदिल्ल्याम्‌ आइ.सी.पी इति समूचना-संचार- प्रविधि-समाधृतस्य
बहु-रूपि-मञ्चस्य प्रगतेः षड्विंशं मन्त्रणोप-वेशनम् अध्यक्षयन् श्रीमोदी
पत्रप्रैषे-रेलविभागयोः परिदेवनानां समाधान-पद्धतेः, अन्यासां च
परियोजनानां विस्तृतं समीक्षणं विहितवान्‌।

नीदरलैण्डम-प्रधानमन्त्री _

नीदरवैण्डस्य प्रधानमन्त्री मार्क-रट्‌ ट्वि-दिवसीयाम्‌ अधिकारिक-
यात्राम् उद्दिश्य अद्य भारतं समायाति। तदीय-यात्रायाः मुख्यमुद्देश्यं
देश-द्वयस्य मध्ये आर्थिकानां राजनैतिकानां च सहयोग-सम्बन्धानां
संवर्धनं विद्यते। सः अद्य नवदिल्ल्यां प्रथमं प्रधानमन्त्रिणा श्रीनरेन्द्र-
मोदिना सार्ध सम्भाषिष्यते। श्रीरोन सार्धं यात्रायामेतस्याम् उच्च-स्तरीयं
शिष्णमण्डलमप्येकं सहकृतं विद्यते।

केन्द्रीयान्वीक्षणाभिकरणम्-कार्मिकचयनायोगः

केन्द्रीयान्वीक्षणाभिकरणेन कार्मिक-चयनायोगस्य स्नातक-स्तरीय-
संयुक्त-परिक्षायां प्रश्नपत्र-प्रच्युति-प्रकरणे सप्तदश जनान् विरुध्य
प्राथमिकी पञ्जीकारिताऽस्ति। एषु सिफाई-ऐक्नाल्जीज-प्राइवेट्-लिमिटेड-
समवायस्य दश कार्मिकाः अपि समाविषाः सन्ति। अभिकरणेन गतदिवसे
एतत्समवायस्य चेन्नई-नोएडा-मुम्बई-दिल्ली-स्थेषु चतुर्षु कार्यालयेषु सहसा
निरीक्षणानि विधापितानि।

राष्ट्रियापत्प्रबन्धन-प्राधिकरणं केरलेषु निपाह-विषाणु-जन्य-रोगस्य
प्रसार-स्थितिं गतदिने नवदिल्ल्यां समैक्षत। आधिकारिक-विज्ञप्तेः अनुसारि
केरल-प्रतिनिधि-वृन्देन-आपप्रबन्धन-दलम् एतद्‌-रोग-प्रसारस्य
स्थितिमाधृत्य सविस्तर विज्ञापितम्‌। तेनोदीरितं यत्‌ सम्प्रति स्थितिः
नियन्त्रणाधीना विद्यते, जनेषु एतज्जन्यस्य संत्रासस्य च नास्ति
आवश्यकता।

आई.पी.एल.-क्रिकेट
विंशति-प्रतिविंशति-क्षेप-चक्राणाम् आई.पी.एल्‌.क्रिकेट्‌- स्पर्धा-
शृंखलायां गतरात्रौ कोलकातायाम् प्रवृत्ते द्वन्द्वे कोलकाता-नाइट-राइडर्स-
वृन्देन राजस्थान-रोयल्स-दलं पञ्च-विंशत्या धावनांकैः पराजितम्। अनेन
विजयेन सहैव सम्प्रति कोलकाता द्वितीय-प्रवेशार्ह-वृन्दस्य पदवीमवाप्तुम्
अद्य सन्-राइजर्स-हैदराबाद-वृन्देन सार्धं श्व: स्पर्धिष्यते। शृंखलायाः
निर्णायिका प्रतिस्पर्धा रविवासरे निर्धारिता विद्यते।

                                                                || इति वार्ताः ।।
