संस्कृतवार्ताः
दिनांक:- 21.10.2017
सायम्‌ - 06:10
मुख्यवार्ता:

अमेरिकया प्रोक्तं ॒यत्‌ भारतं निजसुरक्षाम्‌ अपश्यन्निव पाकिस्तानेन समं
शान्तिसम्भाषणं कर्तुं नैव पारयति।

 प्रधानमन्त्री नरेन्द्रमोदी प्रावोचत्‌ यत्‌ उर्वरकाणामुचितप्रयोगैः
नूतनप्रौद्योगिक्याश्च उपयोगेन कृषकाणामायः द्विगुणीभविष्यति।

अद्य अशेषेऽपि देशे आरक्षि-स्मृतिदिवसः परिपाल्यते

 महाराष्ट्रे सांगलीजनपदे कर्मकरैः खचित-ट्रकयानस्य दुर्घटनायां दशजनाः
मृताः. विंशतिश्च आहताः ।

अमेरिका-पाक

अमेरिकया प्रोदितं यत्‌ पाकिस्तानीय-अहितकर-गतिविधीन् विलोक्यापि
प्रधानमन्त्री श्रीनरेन्द्रमोदी तेन साकं शान्ति-सम्भाषणं कर्त्तु नार्हति। ट्रम्पप्रशासनस्य
वरिष्ठाधिकारिणा प्रोक्तं यत् यदि पाकिस्तानं भारतेन समं वाणिज्यिकं सम्बन्धं
प्रवर्तयितुमीहते चेत् तेन विश्वासपूर्णः सम्बन्धः स्थापनीयः। तदेव तस्य श्रेयसे
भविष्यति। आगामि सप्ताहे अमेरिकीयो विदेश-व्यवहार-मन्त्री रैक्स-टिलरसनः
भारत-पाकिस्तानयोः यात्रायै समायाति। अतः प्राक्‌ अमेरिकीयाधिकारिणा प्रतिपादितं
यत्‌ भारत क्षेत्रऽत्र सविशेषं च पाकिस्तानेन सह शान्तिसन्धारयितु कथं सम्प्रभवति।
अमुना भणितं यत् सम्प्रति भारतस्य स्पष्टा नीतिः वर्तते यद् आतंकवादः
शान्तिसम्भाषणञ्च युगपदेव नैव चलिष्यतः।

अमेरिका-म्यांमा

एकविंशतिः-अमेरिकीय-सांसदां दवैपाक्षिक-समूहेन म्यांमादेशं विरुध्य
प्रतिबन्धप्रवर्तनस्य सैन्यसहयोगावरोधस्य च अभियाचना कृतास्ति। एतैः सांसदैः
म्यामादेशस्य सुरक्षाबलद्वारा रोहिंग्यामुस्लिमेषु कार्यान्वयन-समये
मानवाधिकाराणाम्‌ उल्लघनं कृत, येन पञ्चलक्षाधिकाः जनाः प्रतिवेशि- बाग्लादेशे
शरणार्थीभूताः सन्ति। इत्यारोप्यते। सयुक्तराष्टरमञ्चे अमेरिकीय राजदूत्यै निक्की
हेल्यै तिखितपत्रे सासदैः रोहिग्याजनान्‌ विरुध्य अभियानावसानमध्यर्थितमस्ति।

प्रधानमन्त्री-इफ्को

प्रधानमन्त्रिणा प्रोदीरितं यत् इफ्को इति सहकारी संघेन उर्वरकपदार्थानाम्
उचित-उपयोग-बोधनेन, आधुनिक प्रौद्योगिक्याः संयोजन शिक्षणेन, रोक्कारहित-
धनादानप्रदान-प्रशिक्षणेन च कृषकाणां संचेतनेन द्वाविशत्त्युत्तर- द्वि-सहस्रत्तम-वर्ष
यावत् कृषकाणाम्‌ आयाम्‌ द्विगुणाकर्ततु साहाय्यम् अवाप्स्यते। इफ्को संघस्य
स्वर्णजयन्त्यवसरे एकस्मिन् सन्देशे श्रीमोदी न्यगदत् यत् कृषकाणां, सहकारीसंघानां
चोत्थाने इफ्कोसंस्थायाः योगदानं श्लाघनीयं वर्तते।


उपराष्ट्रपतिः एमः वेंकैया नायडुः रक्तसम्बद्ध-समस्याकारणात् गत दिने
नवदिल्ल्याः एम्सचिकित्सालये उपचाराधीनो आसीत्। यो हि अद्य गृहं
सम्प्राप्तवान्। अत्रान्तरे असौ चिकित्सकैः दिवसत्रयार्थ पूर्णरुपेण विश्रामाय
निर्दिष्टोऽस्ति।

आरक्षि स्मृतिदिवसः

अद्य समस्तेऽपि देशे आरक्षिस्मृति-दिवसः महता समुल्लासेन आमान्यते।
गृहमन्त्रिणा राजनाथसिहेन दिल्लीस्थे आरक्षि-स्मारकप्रागणे वीरता गतेभ्यो भटेभ्यः
पुष्पचक्रं समर्प्य श्रद्धाञ्जलिः प्रदत्तः। अवधेयास्पदमिद वर्तते यत्‌ ऊनषष्ट्यधिक-
एकोनविंशाति-शत-तमे वर्षे चीनदेशीयाक्रमणकाले सीमानं रक्षन्तो दशभटाः हुतिं
गतवन्तः आसन्‌। तद्दिनमेव आरक्षि-स्मृति-दिवसत्वेन परिपाल्यते।



महाराष्ट्रस्य सांगलीं निकषा अद्य प्रातः  कर्मकरैः भरित-ट्रकयानवुर्घटनायां
दशकर्मकराः मृत्युमुपगताः। विशतिश्च व्रणिताः जाताः। आरक्षिस्रोतोभिः सूचितं यत्
इश्यतानैयून्यकारणात् तासगांवनगरे ट्रकयानमुत्तानितम्। यानमिदं सताराजनपदस्य
कराडनगरात् सोलापुरं प्रयाति स्म।

भातृद्वितीया- भैयादूज

अद्य अशेषेऽपि देशे भैयादूज इति भ्रातृद्वितीया पर्व महता समुल्लासेन
आमान्यते। पर्वण्यस्मिन् भगिन्यः भ्रातृणां कल्याणाय तेषां चिरायुषे श्रेयसे च
भगवन्तं सम्प्रार्थ्य भ्रातृणां मस्तके तिलकं कुर्वन्ति। भ्रातरश्च भगिनीशभ्यो
नानाप्रकारकम्‌ उपहारम् उपहरन्ति। अस्मिन् पावन -पर्वणि प्रधानमन्त्रिणा
देशवासिनो मांगलिकवचोभिः वर्धापिताः।

सैन्यप्रमुखः

सैन्यप्रमुखेण जनरल-बिपिन-रावतेन भणितं यत् कश्मीर-उपत्यकायां
सुरक्षास्थितिः नियन्त्रिता वर्तते। राज्ये आपददुर्घटनाः उन्मूलयितुं सुरक्षाव्यवस्था
सुदृढीकृताऽस्ति। अदय जम्मूनगरे सैनिकसमारोहावसरे असौ व्याहरत्‌ यत्‌
पाकिस्तान-अधिकृते कश्मीरे आतंकिशिविराणि प्रचलन्ति। तत्र हि सेना सीमापारतः
सञ्जात-अवैधप्रवेशस्य गतिविधीनां समुचित-प्रत्युत्तरं प्रददाति।

हिमाचल नामांकनम्‌

हिमाचलप्रदेशस्य सर्वेष्वपि अष्टषष्टि-विधानसभासनेषु आगामिनिर्वाचनं
सन्निभाल्य नामांकनप्रक्रिया प्रवर्तते। सोमवासरपर्यन्तं नामांकनं भरितुं शक्ष्यते।
तदनु आक्टूबरमासस्य षड्विंशेदिवसे नामांकनं प्रत्यावर्तयितुं पारयिष्यते।

उत्तराखण्डस्य

उत्तराखण्डस्य पवित्र-केदारनाथधाम्नो यमुनोत्र्याश्च कपाटौ अद्य शीतकालं
यावत् वैदिकमन्त्रोच्चारपुरस्सरं पिहितौ। सहैव बद्रीनाथ-केदारनाथ-गगोत्री-
यमुनोत्रीचतुर्धाम्नां मईमासे प्रारब्धयात्रापि अवसिता। अवधेयमस्ति यत् क्षेत्रमिदं
शीतकाले हिमाच्छादितो भवति।

मन की बात कार्यक्रम

प्रधानमन्त्री श्रीनरेन्द्रमोदी आकाशवाण्याः मन की बात कार्यक्रमे
अक्टूबरमासस्य ऊनत्रिंशे दिनांके निजविचारान्‌ दैशवासिनां पुरतः प्रस्तोष्यति।
श्रीमोदिना ट्वीट्‌ इति महासजञ्जालीयसन्देशे जनाः अध्यार्थिताः यत्‌ ते नरेन्द्रमोदी
एप उतवा माई जी.ओ.वी. ओपन फोरम इत्यत्र निजसम्मर्शान्‌ सम्प्रेषयेयुः।
जनाः निःशुल्कमेव एकम्‌-अष्ट-शून्य-शून्यं एकम्‌-एकम्‌-सप्त-अष्ट-शून्य-शून्यम्‌ इति
संख्यांके दूरभाषं कृत्वा हिन्द्याम् आंग्लभाषायां वा प्रधानमन्त्रिणे निजसन्देशं
ध्वन्यंकनं कृत्वा प्रेषयितुमर्हिष्यन्ति।

                                                                        इति वार्ताः
