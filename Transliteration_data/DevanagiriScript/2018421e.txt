दिनाकः 21-04-2018
साय - 06:10

मुख्यवार्ताः
* प्रधानमन्त्रिणा नरेन्द्रमोदिना अद्य नवदिल्या प्राशासनिक-
सेवाधिकारिणो पुरस्कारैः सम्मानिताः।

 केन्द्रीयमन्त्रिमण्डलेन बालिका-दुष्कर्म-सम्बद्धप्रकरणे दोषिभ्यो
मृत्युदण्डस्याध्यादेशो प्रवर्तनाय सहमतिः प्रदत्ता।

 विदेशमन्त्री सुषमास्वराजः अद्य शंघाई-सहयोग-संघटनस्य
विदेशमन्त्रिणामुपवेशने भागं ग्रहीतुं चीनदेशं सम्प्राप्तवती।

प्रधानमन्त्री

प्रधानमन्त्रिणा नरेन्द्रमोदिना प्राशासनिक-सेवा-दिवसोपलक्ष्ये अद्य
नवदिल्यां प्राशासनिक-सेवाधिकारिणो पुरस्कारैः सम्मानिताः।
पुरस्कारवितरणं विभिन्नयोजनासु कृत-उत्कृष्ट-कार्याचरणेभ्यो क्रियते। तेन
देशस्य समुन्नत्यर्थं सहयोगात्मगणतन्त्र सबलं प्रतिपादितम्‌। अत्रावसरे
श्रीमोदिना पुस्तकद्वयविमोचनमपि कृतम्।

मन्त्रिमण्डलम्

केन्द्रीयमन्त्रिमण्डलेन बालिका-दुष्कर्म-सम्बद्ध-पास्को-विधेयके
संशोधनपुरस्संर प्रकरणे दोषिभ्यो मृत्युदण्डस्याध्यादेशो प्रवर्तनाय सहमति:
प्रदत्ता। सूत्रानुसारेण उपवेशने द्वादशवर्षीय-बालिकाभिः कृतदुष्कर्मारोपिणो
मृत्युदण्डभागिनो भविष्यन्ति।

सुषमास्वराजः

विदेशमन्त्री सुषमास्वराजः अद्य शंघाई-सहयोग-संघटनस्य
विदेशमन्त्रिणामुपवेशने भागं ग्रहीतुं चीनदेशं सम्प्राप्तवती। श्रीमति स्वराजः
श्वः चीनदेशस्य समकक्षेण वाग यी इत्यनेन सार्धं विचार-
विनिमयमनुष्ठास्यति। बुधवासरे प्रकाशिते स्व-वक्तव्ये चीनदेशेन
स्वराजस्य यात्रा देशयोः राजनीतिक-विश्वास-संवर्धनाय महत्वपूर्णा
प्रतिपादिता।

श्रीट्रम्प:

अमेरिकायाः राष्टाध्यक्षेण डोनल्डट्रम्पेण प्रतिपादितं यत्‌
उत्तरकोरियादेशेन परमाणु-परीक्षणावरोधार्थं प्रमुखपरीक्षणस्थलानि निरोद्धुं
साहमत्यं प्रकटितम्‌। स्वीय-ट्वीट्सन्देशे उत्तरकोरियायाः निर्णयः तेन
तददेशाय अथ विश्वकल्याणाय लाभप्रदत्वेन कथितः। अत्रान्तरे श्रीट्रम्पेण
जूनमासे समयोज्यमाने अमेरिका-उत्तरकोरियासम्मेलने भाग-ग्रहणाय
औत्सुक्यं प्रकटितम्। अवधेयमस्ति यद् उत्तरकोरियादेशः कोरियास्थ-
प्रायद्वीप समेत्य आविश्वे शान्तिसन्धारणाय निकटवर्तिदेशैः
अन्तर्राष्ट्रियसमुदायैः सार्धं सम्मिल्य कार्याचरणं वाञ्छति। चीनदेशेनापि
कोरियायाः एष निर्णयः स्वागतीकृतः। एतेन अर्थव्यवस्था सुदृढा भविष्यति
इत्यपि अनुमानितः।

कर्णाटक-निर्वाचनम्‌

कर्णाटके लोकसभासांसदेन बी श्रीमूलू इत्यनेनाद्य मोलाकलामुरू-
विधानसभा-निर्वाचनक्षेत्राय नामांकनपत्रं प्रपूरितम्। अत्रान्तरे तेन सार्धं
भाजपेतिदलस्य मुख्यमन्त्रिपदप्रत्याशिः बी एस येदियुरप्पा मध्यप्रदेशस्य
मुख्यमन्त्री शिवराजसिंहचौहानश्च उपस्थितौ आस्ताम्। कांग्रेसदलमपि
बैंगलूरूराज्ये प्रचाराय सीएम टोक्स इत्याख्यम् आन्तर्जालिक-सौविध्यं
प्रारब्धवत्।

ऋतु-विज्ञान-विभाग:

ऋतुविज्ञानविभागेन पश्चिमबंगालं समेत्य ओडिशा-पश्चिमतटवर्ति-
दक्षिणभागेषु लक्षद्वीपे च तीव्रवायुसञ्चेतना प्रसारिता। अवाञ्छित-
घटनामभिलक्ष्य धीवराणां समुद्रे प्रवेशोऽपि निषिद्धः।

जम्मूकश्मीरः

जम्मूकश्मीरस्य सुन्दरबनीक्षेत्रे मंगलवासरे नियन्त्रणरेखायां
पाकिस्तानेन कृतगोलिकावर्षणेन क्षतः सैन्यभटः पञ्चत्वं गतः। रक्षासूत्रेण
आकाशवाणीं सूचिता यत् व्रणितसैनिकः चरणजीतसिंहः चिकित्सालये
उपचारधीनो आसीत्। असौ जम्मूकश्मीरस्य राजौरीजनपदस्य
नौशेराक्षेत्रवासी आसीत्।

जी-विंशतिः उपवेशनम्

जी-विंशति-देशानां वित्तमन्त्रिणः केन्द्रीय-बैंकानां मण्डलाधिपतयश्च
व्यापारं संवर्ध्य आर्थिक-विकासलक्ष्यं प्राप्तुं सहमतिं प्रकटितवन्तः।
वाशिंग्टने समायोजिते द्विद्विवसीयोपवेशने निर्णयोऽयं विहितः।

राष्ट्रपति:

राष्ट्रपतिना रामनाथकोविन्देन संस्कृतभाषा वैज्ञानिकी-आध्यात्मिकी
भाषात्वेन प्रतिपादिता। असौ अद्य नवदिल्यां लाल-बहादुर-शास्त्रि-राष्ट्रिय-
संस्कृत-विद्यापीठस्य सप्तदशतमं दीक्षान्तसमारोहं सम्बोधयति स्म।

                                                   ।। इति वार्ताः ।।
