दिनांक: 11-11-2017
प्रातः - 06:55
मुख्य-वार्ता:

वस्तुसेवाकर-परिषदा नूतने राष्ट्रिय-नियमे महत्परिवर्तनं विहितमस्ति। नानावस्तुसु करमितिः
न्यूनीकृताऽस्ति।

 प्रधानमंत्री निगदति यत्‌ जनसहभागित्वं तस्य प्रशासनस्य कृते प्राथम्ययुतं वर्तते अथ च वस्तुसेवाकर
माध्यमेन राष्ट्रस्य आर्थिकएकीकरणार्थ प्रशासनेन कार्यमनुष्ठीयते।

 शुष्कधान्यानां प्रज्वालनस्य हानिकर-प्रभाव-विषये कृषकाणां मध्ये जागरूकता-प्रसारणार्थं
कृषिमन्त्रालयेन राज्यप्रशासनानि प्रति दिङ्मिर्दशाः प्रसारिताः सन्ति।

वस्तसेवाकरः - जेटली

वस्तुसेवाकर-परिषदा नूतने राष्ट्रिय-नियमे महत्परिवर्तनं विहितमस्ति। नानावस्तुसु करमितिः न्यूनीकृताऽस्ति।
गतदिने गुवाहाटी नगरे सम्मपननाद्‌ उपवेशनाद्‌ अनन्तरं वित्तमंत्री अरुण-जेटली वार्ताहरान्‌ असूचयत्‌ यत्‌
अष्टसप्तत्यधिकैकशत-वस्तुसु करमितिः प्रतिशतम्‌ अष्टाविंशति-मिततो अपयीय प्रतिशम् अष्टादशमिता विहिता अस्ति।
साम्प्रतं केवलं पञ्चाशत्‌ वस्तुनि एव प्रतिशतम्‌ अष्टाविंशतिमित-कर-श्रेण्यां स्थापितानि सन्ति। तेनोदीरितं यत्‌ अष्ट-
वस्तूनां करमितिः प्रतिशतं द्वादशमिततः अपचीय प्रतिशतं पञ्चमिता विहिताऽस्ति। नूतन-करव्यवस्था अस्य मासस्य
पञ्चदशदिवसात् प्रभावि भविष्यति। प्रधानमन्त्रिणा नरेन्द्रमोदिना वस्तुसेवाकर-परिषदः निर्णयः प्रशंसितः। भाजपाध्यक्षेण
अमितशाहेनाऽपि निर्णयोऽयम् अभिनन्दितः।

प्रधानमंत्री-मन्त्रिपरिषद्

प्रधानमंत्रिणा नरेन्द्रनोदिना गतसायं संसद्भवने पूर्णमंत्रिपरिषदः उपवेशनम् अनुष्ठितम्। अनन्तरं मंत्रिमंडलोपवेशनं
समायोजितम्। सूत्रानुसारम् उपवेशनमिदं होराद्वयपर्यन्तं प्राचलत्। इतः पूर्व एतादृशम् उपनेशनम् वर्षेऽस्मिन् एप्रीलमासे
अनुष्ठितमासीत्‌ यस्मिन्‌ वस्तुसेवाकर-डिनि [तैडंडिया-रोक्करहितादान-प्रदान-इत्यादि-विषयेषु प्रस्तुतीकरणणम्‌
अनुष्ठितमासीत्‌।

पर्यावरणम्‌-राजधानी

केन्द्रीय-पर्यावरण-मंत्रालयस्य एकया समित्या गतदिने दिल्ल्यां राष्ट्रिय-राजधानी-क्षेत्रे च अपक्षीयमाण-वायु-
गुण-विशिष्टता अथ च तस्याः परिष्कार-विषये परिचर्चितम्‌| पर्यावरण सचिवस्य सी. के. मिश्रस्य आध्यक्ष्ये
सम्मन्नोपवेशने प्रभावि समाधानस्य आवश्यकता सबलं प्रतिपादिता ।

कृषि मंत्रालय:

शुष्कधान्यानां प्रज्वालनस्य हानिकर-प्रभाव-विषये कृषकाणां मध्ये जागरूकता-प्रसारणार्थं कृषिमन्त्रालयेन
राज्यप्रशासनानि प्रति दिङ्ग्निर्देशाः प्रसारिताः सन्ति। गतदिने नवदिल्ल्यां मन्त्रालयद्वारा प्रसारितायां विज्ञप्त्यां निगदितं
यत् पञ्जाब-हरियाणा-उत्तरप्रदेश-राजस्थान-राज्येषु शुष्कधान्यानां-दहनेन प्रदूषणस्तरे वृद्धिः जायते।


मनीलायाम्‌ अपूर्व-सुरक्षाव्यवस्था उपकल्पिताऽस्ति यतोति हि विश्वस्य नेतारः एकत्रिंशत्तमे आसियान शिखर-
सम्मेलने अथ पूर्वैशिया-सम्मेलने समुपस्थातुं फिलीपिन्सस्य राजधान्यां सम्प्राप्नुवन्ति। प्रधानमंत्री नरेन्द्रमोदी अमेरिकीय-
राष्ट्रपतिः डोनाल्ड-ट्रम्पः जापानीय-प्रधानमंत्री शिन्जो-आबे अन्ये नेतारश्च श्वः मनीलानगरे प्राप्स्यन्ति। प्रधानमंत्री
नरेन्द्रमोदी पूर्वैशिया-सम्मेलनं षोडशं भारतासियान-सम्मेलनं भारतीयमूलस्य जनान् च सम्बोधियष्यति।


चतुर्दशोत्तर-द्विसहस्रतमवर्षीये लोनी-मावला-सामृहिक-दुष्कर्म-प्रकरणे महाराष्ट्रस्य अहमदनगर-जनपद-
न्यायालयेन अभियुक्तत्रयाय मृत्युदण्डः श्रावितोऽस्ति।
