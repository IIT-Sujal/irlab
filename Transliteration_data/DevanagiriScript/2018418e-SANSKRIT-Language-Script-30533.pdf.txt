
दिनांकः 18-04-2018
सायं - 06:10

 प्रधानमन्त्रिणा नरेन्द्रमोदिना अद्य लन्दने ब्रिटिश प्रधानमन्त्रिणा
टेरेजा मे इत्यनया साक द्वैपाक्षिकी मन्त्रणा विहिता।

 राष्ट्रपतिना रामनाथकोविन्देन समाजस्य आहवानं कृतं यत सः
नैतिक-मानवीय-मूल्यानां प्रवर्तनार्थं जागरूको भवेत्

 कटुआ-सामूहिक-दुष्कर्म-पीडितायाः परिचय उद्घाटयितृभिः अद्य
दिल्ल्युच्च-न्यायालये क्षमायाचना कृता ।

 बैंक-प्रवंचना-प्रकरणे केन्द्रीयान्वेषणाभिकरणेन गुजरातस्थ-निजी-
समवायस्य त्रयः आरोपिणौ निगडिताः सन्ति। ।

प्रधानमन्त्री-ब्रिटिश भ्रमणम्

प्रधानमन्त्रिणा नरेन्द्रमोदिना अद्य लन्दने ब्रिटिश प्रधानमन्त्रिणा
टेरेजा मे इत्यनया साकं मन्त्रणा कृता। विदेश-मन्त्रालयस्य प्रवक्ता ट्वीट्
सन्देशे व्यलिखत् यत् उभयो नेत्रो मध्ये सविस्तरं मन्त्रणा जाता।
मन्त्रणेयं तस्य देशस्य भविष्ये युरोपीय-संघ-त्यागानन्तरं भारत-ब्रिटेन-
देशयोः सम्बन्धानां पुनः निर्धारणे केन्द्रिता आसीत्॥ मन्त्रणानन्तरं श्रीमोदी
तत्रत्येन राजकुमारेण समं विज्ञान-संग्रहालये भारते पंच-सहस्र-वर्षेषु
विज्ञानं नवाचाराः चेति विषये प्रदर्शनीं दृष्टवान्

राष्ट्रपतिः - कठुआ वक्तव्यम्

राष्ट्रपतिना रामनाथकोविन्देन समाजे नैतिक-मानवीय-मूल्यानां
प्रवर्तनार्थ समाहूतमस्ति। तेनोक्तं यत देशे बालिकाभिः महिलाभिश्च सह
जाजायमानाः घटनाः गम्भीर-चिन्तायाः विषयौऽस्ति। श्रीकोविन्दः जम्मु-
क्षेत्रस्य कटरायाम् अद्य श्रीमाता वैष्णोदेवी विश्वविद्यालयस्य षष्ठे
दीक्षान्त-समारोहे अभिभाषते स्म। अमुनोक्तं यत् स्वतन्त्रतायाः सप्तति-
वर्षाणाम् अनन्तरमपि कठुआ-सदृशी घटना देशस्य कस्मिन्नपि स्थाने
घटते चेत् इदमतिशय-लजास्पदं वर्तते। श्रीकोविन्देन भणितं यत प्रत्येक
नागरिकस्य दायित्वमस्ति यत् सः समाजे सच्चरित्र प्रसारयेत्| राष्ट्रपतिना
गोल्डकोस्टे सद्य: सम्पन्न राष्ट्रमण्डल क्रीडासु भारतस्य स फल्यविषये
प्रोक्तं यत् देशस्य सुपुत्रीभिः राष्ट्रस्य गौरव विश्वे प्रसारितम् |

 कठुआ-दिल्ल्युच्चन्यायालयः

 कठुआ-सामूहिक-दुष्कर्म पीडिताया: बालिकाया: परिचय
उद्घाटयितृभि: संचारसमूहैः अद्य दिल्ल्युच्च-न्यायालये क्षमायाचना
कृतास्ति। इमे समूहा: जम्मूकश्मीर पीडितानुदानकोषे दश-दश-लक्ष-
रुप्यकाणि निक्षेप्तुम् आदिष्टाः सन्ति।

श्रम-सम्मेलनम्

श्रम-आजीविका-मन्त्री सन्तौष-गगवारः न्यगदत् यत् प्रशासनं
संघटित-असंघटित-क्षेत्राणां श्रमिकाणां च कल्याणाय प्रतिबद्धमस्ति।
नवदिल्ल्यां भवन-निर्माण-श्रमिकाणां राष्ट्रिय-सम्मेलनं सम्बोधयता
अनेन उक्तयत् प्रशासनेन श्रमिक-हिताय नैके उपायाः कृताः सन्ति।
श्रीगंगवारः प्रावोचत् यत् देशे असंघटित-कर्मकराणां हिताय राष्ट्रिय-मंच-
विरचनस्य विशिष्ट परिचय प्रदानस्य च निर्णयो विहितोऽस्ति।

सी.बी.आइ.-निगडनम्

केन्द्रीयान्वेषणाभिकरणेन गुजरातस्थ-निजी-समवायस्य प्रबन्ध-
निदेशक समेत्य त्रयः आरोपिणौ निगडिताः सन्ति। इमे "चतुः पंचाशदधिक-
षट्‌-शतोत्तर-द्‌वि-सहस्र-कोटि' रूप्यकाणां वचना प्रकरणे आरोपिणः सन्ति।
सी.बी.आई ब्रूते यद्‌ वडोदरा-स्थितं समवायं विरुदृध्य जालपत्राणां माध्यमेन
मिथ्याकरणेन च बैक-प्रवचनायाः प्रकरणं पजीकारितमस्ति।

अमेरिका-पाकिस्तानम्‌ 

अमेरिकया पाकिस्तानं संसूचितमस्ति यत वाशिंगटने तस्य
दूतावासस्य-अन्य नगरेषु वाणिज्य-दूतावासानां च राजनयिकाः मई
प्रतिपदातः अनुमतिं विना निज-कार्यालयस्य चत्वरिशतकिलोमीटरमिताद्‌
बहिः स्थानानां यात्रायै नैव अनुमस्यन्ते। अधिसूचनानुसारेण ताद्रश-यात्रार्थं
राजनयिकैः पचदिवसपूर्वमेव अनुमतिः स्वीकरणीया भविष्यति।

पश्चिमबगांल-

पश्चिमबंगाले समायातेन "नोर वेस्टर' इत्याख्येन झंझावातेन पंचदश
जनाः मृत्युमुपगताः, पंचाशत् च व्रणिताः। आरक्षिभिः सूचितं यत्
कोलकातायां सप्त, हावडायां षट्, बांकुरा-हुबली-जनपदयोश्च एकैकम जनाः
पंचतां प्राप्ताः। तैः प्रोक्तं यद्‌ वृक्ष-पातेनभितिका-ध्वसेन, विदुयुत्स्तम्भ-
उत्खातेन च प्रायःपचाशज्जनाः ब्रणीभूताः सन्ति। झारखण्ड-छत्तीसगढ़-
गोवा-राज्येषु अपि धूलि-भरित-ङ्जज्ञावातः आगतः। ओडिशायाः राजधानी-
क्षेत्रेषु सवेग-वातैः वर्षाः अभवन॥

प्रशासन-योजना

प्रशासनेन विनिर्णीतं यत् तत्  राज्यणां अभ्युन्नतिं समेधितुं
जनपदस्तरीया योजना कार्यान्वयिष्यते। योजनेय वाराणसीं समेत्य
विभिन्न राज्याणां षड् जनपदेषु प्रथमं समारप्स्यते। अस्योद्देश्यं प्रतिशतं
त्रिमितं विकाससमेधनमस्ति। केन्द्रीय वाणिज्योद्योगमन्त्री सुरेश-प्रभुः
प्रावोचता। यत॥ इत्थं देशस्य आर्थिक-विकासः पंचखर्बुद-डालर-मित:
सुनिश्चेष्यते।

प्रधानमन्त्री-अक्षय-तृतीया

प्रधानमन्त्रिणा नरेन्द्रमोदिना अक्षय-तृतीया-पर्वणोऽवसरे देशवासिनो
मागलिकवचोभिः वर्धापिताः। ट्वीट्सन्देशे श्रीमोदिना आशास्तं यदिदं दिनं
सर्वेषां जीवने आत्मसिदधिं ऋद्धिं च परिपूरयिष्यति। प्रधानमन्त्रिणा
परशुराम-जयन्त्याः अपि शुभकामनाः प्रदताः। ।

                                               || इति वार्ताः ॥।
