संस्कृतवार्ताः

(प्रातः)

दिनाकः - 08/11/2017

प्रातः- 06.55

प्रवाचकोऽनुवादकश्च - पुरूषोत्तमशर्मा

आशुलिपिकः - अखलद-नजमः

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः पुरूषोत्तमशर्मा

मुख्य-वार्ताः

 

 

प्रशासनद्वारा पञ्शतेकसहस्ररूप्यकाणां मुद्रापत्राणां प्रत्यावर्तनस्य अद्य
एकवर्षपूर्तिः भवति। वित्तमन्त्री अवोचत् यत् विमुद्रीकरणं देशस्य अर्थव्यवस्थायां
महत्त्वपूर्णम् आसीत्।

 

राजधान्यां नवदिल्ल्याम् अद्य समेपि प्राथमिकविद्यालयाः पिहिताः सन्ति।

निर्वाचनायोगेन हिमाचल-गुजरात-विधानसभा-निर्वाचसम्बद्धसर्वेक्षणानि
दिसम्बर-मासस्य चतुर्दश दिनांकं यावत् प्रतिषेधितानि।

 

अपि च,

 

भारतेन विंशतिः प्रतिविंशतिः शृंखलायां न्यूज़ीलैण्डदलं पराजितम्‌।
विमुद्रीकरणम्‌

प्रशासनस्य विमुद्रीकरणनिर्णयस्य अद्य वर्षपूर्तिः वर्तते। गतवर्षे नवम्बरमासस्य अष्टमे
दिवसे पञ्चशतैकसहस्ररूप्यकाणां पुरातनधनपत्राणां प्रत्यावर्तननिर्णयः स्वीकृतः आसीत्
वित्तमन्त्री अरुणजेटली गतदिने वार्ताहरान् सम्बोधयन् अवोचत् यत् विमुद्रीकरणस्य
क्रियान्वितेः अनन्तरं देशे पारदृश्या स्वच्छतरा सत्यनिष्ठा च वित्तीयव्यवस्था समक्षमायाता।

दिल्ली-विद्यालयाः

राजधान्यां नवदिल्ल्याम्‌ अद्य समेपि प्राथमिकविद्यालयाः पिहिताः वर्तन्ते।
उपमुख्यमन्त्री मनीष-सिसोदिया गतदिने वार्ताहरान् सम्बोधयन् अवोचत् यत् वायुप्रदूषणं
निध्याय निर्णयोऽयं स्वीकृतः। अपि चोक्तं यत् विद्यालयेषु प्रातःकालीन-प्रार्थनासभां समेत्य
बाह्यगतिविधयः मा भवेयुः। आग्रिमनिर्णयः अद्य भविष्यति।

 

 

पनगड़िया विश्व-बैंकः

भारतवंशीयः अमेरिकीयः अर्थशास्त्री अरविन्द-पनगड़िया ब्रूते यत्‌ विश्व-बैंकद्वारा
प्रस्तावितमानांके भारतं वाणिज्यार्थं सर्वाधिकम् आकर्षकराष्ट्रं विद्यते। पी.टी.आई. इति
वार्ताभिकरणेन सह संवादावसरे नीत्यायोगस्य पूर्वोपाध्यक्षेनोक्तं यत् वाणिज्यसरलीकर्त्तृणां
मानांके भारतस्य स्थतौ पूर्वमेव परिष्कारः संभाव्यः आसीत्। परं विश्वबैंकः केवलं दिल्ली-
मुम्बई-नगराभ्यां सूचनां संकलयति न तु आन्ध्रप्रदेश-गुजरात-प्रभृतिः राज्येभ्यः।


निर्वाचनायोगः

निर्वाचनानायोगेन हिमाचल-गुजरातयो: विधानसभामतदानं यावत् सर्वेक्षणानि
प्रतिबन्धितानि । अवधैयमस्ति यत् हिमाचलप्रदेशे मतदानं श्वो भविष्यति, गुजराते च

दिसम्बरस्य नवमे चतुर्दशे च दिनांके मतदानं भविष्यति।

 

 

पंजाब-निगडनम्

पञ्जाबस्य-मुख्यमन्त्री कैप्टन-अमरिंदरसिंहः प्रावोचत्‌ यत् राज्यारक्षिबलेन
लक्षितहत्याप्रकरणं समेत्य राष्टियस्वयंसेवक-संघराज्योपाध्यक्ष-ब्रिगेडियर जगदीशगगनेजा
प्रकरणे जनचतुष्टयं निगडीकृत्य भूरिप्रकरणानि समासाधितानि। चण्डीगढ़नगरे
वार्ताहरसम्मेलने गतदिने तेनोक्तं यत्‌ पाकिस्तानस्य चार-विभागेन राज्ये
साम्प्रदायिकवैमनश्यमुत्पाद्य अस्थिरतायाः प्रयत्नं कृतमासीत्। सम्प्रति ब्रिगेडियर
गजनेजाप्रकरणं केन्द्रीयान्वेषणविभागाय प्रदत्तमस्ति।

सुरक्षापरिषद्‌ भारत


भारतेनोक्तं यत्‌ दीर्घकालात्‌ संशोधनाभावे अथ च स्थाई-अस्थाई सदस्यानां
संख्याविस्ताराभावे संयुक्तराष्ट्र-सुरक्षा-परिषद् निष्क्रिया संवृत्ता यतोहि इयं
साम्प्रतिकवास्तविकतायाः वैधानिकतायाः विश्वासस्य च संकटं सम्मुखीकुरुते। संयुक्तराष्ट्र
भारतस्य राजनयिकेन सैयद अकवबरुदहीनेन महासभायाः पूर्णसत्रं सम्बधयन्‌ इदं प्रतिपादितम्‌

क्रिकेट
भारत-न्यूजीलैण्डयोः विंशतिः प्रतिविंशतिः  क्रिकेटशृंखला भारतेन विजिता।
निर्णायकरस्पर्धायां भारतेन  न्यूज़ीलैण्डदल॑ सप्तधावनांकैः पराभूतम्‌। वृष्टिकारणेन 
प्रभावितस्पर्धा अष्टक्षेपचक्रात्मिका अवर्तत्।

                                                   इति वार्ता:
