संस्कृतवार्ताः
दिनांक:- 22.09.2017
सायम्‌ - 06:10

मुख्यवार्ता:

७ प्रधानमन्त्रिणा नरेन्द्रमोदिना वाराणस्यां दीनदयाल-हस्तकला-संकुलमुदघाटितम्।
अन्यासां परियोजनानांच प्रारम्भं विदधाति।

७ भारतदेशेन पाकिस्तानदेशः टेररिस्तानोपाधिना उद्घोषितः।

७ राष्ट्रपतिना रामनाथ-कोविन्देन नागपुरे दीक्षा-भूमौ भारत-रत्नाय बाबासाहेब डा0
भीमराव-अम्बेडकराय श्रद्धांजलि: समर्पित:।

७ जम्मूकश्मीरस्य रामबन-जनपदे सशस्त्र-सीम-बलस्य दले विहिते आक्रमणे
आतंकिनौ निगृहीतौ।

प्रधानमन्त्री-वाराणसी

प्रधानमन्त्री नरेन्द्रमोदी स्वस्य संसदीय-क्षेत्रस्य वाराणसी-यात्रायां वर्तते। सः
वाराणस्याः द्विदिवसीय-यात्रायाम्‌ अस्ति। असौ वाराणसीतः समीपस्थे बडा-लालपुर-
ग्रामे दीनदयाल-संकुल-नाम्ना व्यापार-सौविध्य-केन्द्रमुद्घाटितवान्। केन्द्रीय-वस्त्रस्य
एवं सूचना-प्रसारण-मन्त्री स्मृति-इरानी, वस्त्र-राज्यमन्त्री अजय-टमटा च
समारोहेऽस्मिन्‌ समुपस्थितौ आस्ताम्। सः सूरतं वदोदरां वाराणसीतः संयोजयत्‌
महामना-एक्सप्रेस् रेलयानं ध्वज-पुरस्सरम् उद्घाटनं विहितवान्।

भारत-संयुक्तराष्ट्र-पाकिस्तान

भारतदेशेन पाकिस्तानं टेररिस्तानः इति उद्घोषितः। तत्रत्य भूमौ आतंकवादः
एव उत्पद्यते। न्यूयार्के संयुक्त-राष्ट्र-महासभायां भारतस्य स्थायि-मिशनस्य प्रथमा
सचिवा एनम-गंभीरेण प्रोक्तं यत् टेररिस्तानस्य अखिल-जगति काऽपि स्पर्धा
नाऽस्ति। तयोदीरितं यत्‌ जम्मूकश्मीरः भारतस्याभिन्नः अगोऽस्ति।

राष्ट्रपति:

राष्ट्रपतिः रामनाथ-कोविन्दः अद्य महाराष्ट्रस्य नागपुरे दीक्षा-भूमौ भारत-
रत्नाय बाबा-साहेब-डां भीमराव-अम्बेडकराय  श्रद्धांजलि समर्पितवान्। अस्मिन्नवसरे
महाराष्ट्रस्य राज्यपालः सी0 विद्यासागर-रावः, मुख्यमन्त्री देवेन्द्र फडणवीस:,
केन्द्रीय-मन्त्री नितिन-गडकरी, विद्युत्-राज्यमन्त्री चन्द्रशेखर-बवनकुले, मेयर-नन्दा
जिचकर: च उपस्थिता आसन्। राष्ट्रपतिना काम्पत्यां डेगन-पेलेस मन्दिरे विपासना-
ध्यान-केन्द्रमुद्घाटितम्।

अमितशाह:/वीरभद्र:

भारतीयजनतापार्दीतिदलाध्यक्षेण अमितशाहेन हिमाचलप्रदेशस्य काग्रेस-
प्रशासनीय सदस्यः वीरभद्रसिहः कट्वालोचितः। हिमाचल्प्रदेशे-हुंकार-जनसभायां असौ
प्राभाषत यत् कांग्रेसदलं प्रदेशे परिवर्तन-आनयन् दिशि विफला जाता।

जम्मू-धृत:

जम्मूकश्मीरे रामबन जनपदे बनिहाल-क्षेत्रे सशस्त्र-सीम-बलस्य दले विहिते
एकस्मिन् आक्रमणे आतंकिनौ धृतौ। एको भटोऽपि हुतात्मभूतो जातः।

भारत-पाकिस्तान

भरारतपाकिस्तानयोर्मध्येऽद्य महानिदेशक-सैन्याभियान-स्तरीय सम्भाषणं
विहितम्। विचारणावसरे तानि सर्वाणि संघर्ष-विरामोल्लघीय-प्रकरणानि उत्थितानि
यानि पाकिस्तानीय-सैन्यभटैरेव उत्तरदायिनः अभवन्। अद्य च नियन्त्ररेखायां
पाकिस्तानीय-सहयोगिनी चमूसेना एव अस्मदीय स्थानीय-नागरिकाणामुपरि
गोलिकाः वर्षति।

इण्डोनेशिया

इण्डोनेशियाया: बाली-द्वीप-समूहे सक्रियाग्निपर्वत-क्षेत्रस्य पार्श्वे निवसन्तः
स्रहस्राधिक-जनाः निष्कासिताः। आधिकारिक-सूत्रैः निगदितं यत् बाली-द्वीपे-माउंट-
अगुंग-ज्वालामुखे: निकटतः: षड-सहस्राधिक-जना: अपरत्र प्रेषिताः।

गोवा

गोवा विधानसभायां विपक्षिनेता,  काग्रेस-दलस्य सांसदश्च चन्द्रशेखर
कवलेकरः गोवारक्षिदलीय अपराध-शाखया अवेधानिक-गतिविधिषु संलिष्तिकारणात्
धृतः। आकाशवाणीतः संलापकाले वरिष्ठ-गोवारक्षिदलस्य अधिकारिणा प्रोक्तं यत्
प्रकरणेऽस्मिन् कवलेकरं प्रति समन-पत्रमेकमपि प्रेषितम्।

राष्ट्रिय-सेवा-संघ-विजयन्

वरिष्ठ-राष्ट्रिय-सेवा-संघस्य कार्यकर्त्रा जे0 नन्दकुमारेण केरलप्रदेशस्य
मुख्यमन्त्री पिनाराई-विजयन् कट्वालोचितः। यत् तस्य संघपरिवारे कृता टीका राज्ये
संजातां हिंसां प्रति जनानां ध्यानम् अपसारयितुम् आसीत्। तेन इदं नवदिल्ल्यां
वार्ताहरैस्सह व्याहृतम्। विजयन् ह्य: अभणत् यत् राष्ट्रिय-सेवा-संघः प्रदेशं निर्बलं
चिकीर्षति।

                                                                इति वार्ताः
