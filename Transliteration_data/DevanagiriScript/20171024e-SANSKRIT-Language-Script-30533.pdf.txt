संस्कृतवार्ताः

दिनांक:- 24.10.2017
सायम्‌ - 06:10

मुख्यवार्ता:

 

 प्रशासनेन गोधूम-मसूरिका-चणकेति खाद्यान्नानाम्‌ न्यूनतम-
समर्थनमूल्यं संवर्धितम्‌।

 प्रधानमन्त्री नरेन्द्रमोदी अफगानिस्तानस्य राष्ट्रपतिः अशरफगनिः
च नवदिल्ल्यां शिष्टमण्डलीय-मन्त्रणां कृतवन्तौ |

 वित्तमन्त्री अरूणजेटली अवोचत्‌ यत्‌ भारतं विगतवर्षत्रये
अर्थव्यवस्थादृशा जगतः शीघ्रतया विकसद्‌ रणष्ट्रत्वेन समुदेति।

प्रशासनं खाद्यान्न-मूल्यानि

 
प्रशासनेन गोधूम-मसूरिका-चणकेति खाद्यान्नानाम् उत्पादन-
संवर्धनार्थं न्यूनतम-समर्थनमूल्यं समेधितमस्ति। गोधूमस्य प्रति क्विंटलं
दशोत्तरैकशतं रूप्यकाणि मसूरिका-चणकयोश्च द्विशतं रूप्यकाणि
वर्धितानि।

अफगानम्‌ राष्ट्रपति:

प्रधानमन्त्री नरेन्द्रमोदी भारते समायातम्‌ अफगानराष्ट्रपतिं
अशरफगनिम् अमिलत्। नेतृदवयोर्मध्ये द्वैपाक्षिक-सहयोगात्मक-
रणनीतिकेषु विषयेषु शिष्टमण्डस्तरीय-विचार-विनिमयः संजातः। एतेषु
आतंकवादोन्मूलनम्‌ अफगानिस्ताने शन्ति-समृदधि-स्थैर्य-सुखादि-
स्थापनादि-विषयाः प्रमुखाः आसन्। श्रीगनिः राष्ट्रपतिं रामनाथ-
कोविन्दमपि अमिलत्।

वस्तु-सेवाकर:

प्रशासनेन ऑगस्ट-सेप्टेम्बर-मासयो: वस्तुसेवाकर-विवरणप्रदाने
विलम्बदण्डशुल्कं निराकृतम्‌। एकस्मिन्‌ ट्वीट्‌-सन्देशे वित्तमन्त्री अरुण-
जेटली प्रावोचत्‌ यत्‌ वणिजां सौविध्यार्थं निर्णयोऽयं विहितः। अत्रान्तरे
असौ एतदपि व्याहरद् यत् प्रशासनस्य दृष्ट्या आधारभूत-
राष्ट्रियार्थिकस्थितिः निरन्तरं सुदृढा वर्तते। नवदिल्यां वार्ताहरसम्मेलने
वित्तमन्त्री उक्तवान् यत् गतवर्षत्रयेषु भारतं विश्वे तीव्रगत्या विकसद्
राष्ट्रत्वेन समुदेति।

वायुसैन्याभ्यास:


भारतीय-वायुसेनया अद्य उत्तरप्रदेशे उन्‍नावजनपदस्य बांगरमउक्षेत्रे
आगरा-लखनऊ द्रुत-राजमार्गे युद्धाभ्यास: कृतः। अस्मिन् अभ्यासे
गरूडदलस्य भटैः, सी-130 जे इति परिवहन विमानम्‌, जैगुआर-मिराज-
सुखोई त्रिंशत्‌ इत्येतैः विमानैः सहभागं कृतम्। अस्य उद्देश्यं
युद्धापत्स्थित्योः वासुसेनायाः विमानानां  ।
अवतरणोड्डयनक्षमतायाः परीक्षणम्‌ आसीत्‌।

क्षतिपूर्ति-आरक्षिबलं

गृहमन्त्री राजनाथसिंहः अवोचत्‌ यत्‌ केन्द्रीयसशस्त्रारक्षिबलानां
वीरगतिप्राप्ताना भटानां कुटुम्बेभ्यः एकैककोटिरूप्यकाणां साहाय्यं
प्रदास्यते। उत्तरप्रदेशे ग्रेटर-नौएडायाम्‌ भारत-तिब्बतसीमा आरक्षिबलस्य
स्थापनादिवससमारोहे गृहमन्त्रिणा घोषणेऽयं विहिता।

राष्ट्रियान्वेषणभिकरणम्



राष्ट्रियान्वेषणाभिकरणेन नवदिल्ल्यां हिज्बुलमुजाहिद्दीनगुल्म-
प्रमुखस्य सैय्यद-सलाहुद्दीनस्य तनय: शाहिद-युसुफ: निगडित:। शाहिद-
युसुफः एकादशौत्तर-द्विसहस्रतमवर्ष  आतंकवादिभ्यः आर्थिक-
साहाय्यप्रदानप्रकरणे परिपृच्‌छायै समाहूतो आसीत्‌

रक्षामन्त्री फिलीपीन्स

एशियामहाद्विपीय-रक्षामन्त्रिणां चतुर्थोपवेशने फिलीपीन्सदेशे
रक्षामन्त्री निर्मलासीतारमण: अभाषत् यत्‌ वैश्विक-सुरक्षायाम्‌
आतंकवादरूढिवादादि-नूतनसमाहवानानि दृश्यन्ते। भारतेन सीम्नः पारतः
आतंकवादम् अपाकर्तुं महत्त्वपूर्णोपायाः कृताः सन्ति।

लक्ष्यभेदस्पर्धा

भारतस्य-जीतूराय-हीनासिद्धु इत्यनयोः मिश्रित-युगलेन
अन्तर्राष्ट्रियलक्ष्यभेदक्रीडायाः विश्वचषक-स्पर्धायां राष्ट्राय प्रथमस्वर्णपदकं
विजितम्। नव-दिल्ल्यां स्पर्धायाः प्रथमे दिने दशमीटर एयर-पिस्टल-वर्गे
साफल्यमिदम् अधिगतम्।

इति वार्ताः
