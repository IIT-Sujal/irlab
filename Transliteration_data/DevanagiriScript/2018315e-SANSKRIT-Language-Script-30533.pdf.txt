संस्कृतवार्ताः
दिनांकः- 15-03.2018
सायम्‌ - 06:10

केन्द्रीयान्वेषण-विभागेन पञ्जाब-नैशनाल-वैङ्क-प्रवश्चना-काण्डे नवकोरिरूप्यकाणां कपटेन
प्रत्याभूतिपत्र-पदानमाधृत्य नूतनं प्रकरणं पञ्जीकारितमस्ति।

७ उच्चतम-न्यायालयेन गुजरात-न्यायालयः निर्दिष्टोऽस्ति यत्‌ भाजपादलाध्यक्षस्य पुत्रेण
जयशाहेन पञ्जीकारिते आपराधिके मानहानिप्रकरणे अप्रैल-द्वादशीं यावत् न किमपि
कुर्यादिति।

७ राष्ट्रपतिः रामनाथकोविन्दः सम्भाषते यत् भारत-मेडागास्कर इति देशौ कृषि-खाद्य-
प्रसंस्करण-स्वास्थ्यादिक्षेत्रेषु सम्मिल्य कार्यं कर्तुम् अर्हतः।

७ पाकिस्तानस्य लाहौर-नगरे गतरात्रौ आरक्षि-अर्गलं निकषा किशोरस्य आत्मघात्याक्रमणे
पञ्चारक्षिणः समेत्य नवजनाः मृताः।

सी बी आई

केन्द्रीयान्वेषण-विभागेन पञ्जाब-नैशनाल-बैङ्क-प्रवञ्चना-काण्डे नवकोटिरूप्यकाणां
कपटेन प्रत्याभूतिपत्र-प्रदानमाधृत्य नूतनं प्रकरणं पञ्जीकारितमस्ति। पत्रमिदं पञ्जाब-
नैशनल-बैंकस्य व्रैडी-हाउस-शाखातः चाँद्री पेपर्स एन्ड एलाइड प्रोडक्ट्स नास्नि समवायाय
प्रदत्तमासीत्‌।

उच्चतमन्यायालयः

उच्चतम-न्यायालयेन गुजरात-न्यायालयः निर्दिष्टोऽस्ति यत्‌ भाजपादलाध्यक्षस्य
पुत्रेण जयशाहेन पञ्जीकारिते आपराधिके मानहानिप्रकरणे अप्रैल-द्वादशीं यावत्‌ न किमपि
कुर्यादिति। जयशाहेन समाचार-वेबफलकं "द वायर' तस्य पत्रकाराश्च विरूद्धय स्वसमवाय-
विषये लेख-प्रकाशनादनन्तरं प्रकरणमिदं पञ्जीकारितमासीत्‌। गुजरातोच्चन्यायालयेन

प्रकरणस्य निरसनार्थं द वायर - इत्यस्य याचिका प्रत्याख्याता आसीत्‌

राष्ट्रपतिः

राष्ट्रपतिः रामनाथकोविन्दः सम्भाषते यत् भारत-मेडागास्कर इति देशौ कृषि-
खाद्य-प्रसंस्करण-स्वास्थ्यादिक्षेत्रेषु सम्मिल्य कार्यं कर्तुम् अर्हतः। श्रीकोविन्दः अद्य
मेडागास्कर-विश्वविद्यालये उक्तवान् यत् देशयोः प्राकृतिक-खनिज-सम्पदः वर्तन्ते, तेषां
सदुपयोगेन नागरिकानां कृते वृत्त्यवसराः भविष्यन्ति।

संसद

विभिन्नविषयेषु वपिक्षिदलानां कोलाहलवशात् सदनयोः कार्यजातम् अद्यापि
स्थगितम्। लोकसभायाः कार्यजातम् आदिवसं स्थगितम्। राज्यसभायाः कार्यजातं प्रथमं
त्रिवादनं यावत् तदनु च श्वः यावत् स्थगितम्। लोकसभा स्थगनात् पूर्वं चर्चां विनैव ग्रेच्युटी
प्रदान-संशोधन-विधेयकम् स्व्यकरोत्। विधेयकेन सेवकेभ्यः कृतज्ञता-धन-राशिः दशलक्षेभ्यः
संवर्ध्य विंशतिलक्षरुप्यकाणि कृतोऽस्ति।

प्रधानमन्त्री

अद्य विश्व-उपभोक्तृ-अधिकार-दिवसावसरे प्रधानमन्त्रिणा शुभाशयाः व्याहृताः
सन्ति। श्री नरेन्द्र-मोदिना ट्वीट्‌ सन्देशे अर्थव्यवस्थायाम् उपभोक्तृणां महत्त्वपूर्णभूमिका
प्रतिपादिता अस्ति। तेन प्रोक्तं यत् प्रशासनं न केवलम् उपभोक्तृ-संरक्षणाय अपितु उपभोक्तृ-
समृद्धये अपि कार्यमाचरति।

पाकिस्तानम्‌

पाकिस्तानस्य लाहौर-नगरे गतरात्रौ आरक्षि-अर्गलं निकषा किशोरस्य
आत्मघात्याक्रमणे पञ्चारक्षिणः समेत्य नवजनाः मृताः पञ्चविंशतिश्च व्रणिताः जाताः।
व्रणितेषु चतुर्दशारक्षिणः सन्ति। पूर्व-प्रधानमन्त्रिणः नवाज शरीफ इत्यस्य आवासं निकषा
तालिबान-गुल्मेन आक्रमणमिदं कारितम्।

जम्मूकश्मीरः

गृह-नगरे एव न्यायः सुलभः। जम्मूकश्मीरोच्च-न्यायालयेन लेह-जनपदस्य लम्बित-
प्रकरणानि दृश्य-श्रव्यमाध्यमेन निर्णीतानि सन्ति। राज्ये प्रथमबारं सीमास्थ-जनपदस्य कृते
न्यायप्रदानस्य एषः अभिनवाचारः प्रयुक्तोऽस्ति।

मालदीप

मालद्वीपे चतुर्विपक्षि-सांसदान्‌ समेत्य दशजनाः गतरात्रौ निगडिताः सन्ति।
विगतमासे आपत्काल-प्रवर्तनानन्तरं राष्ट्रपति-अब्दुल्ला-यामीन-प्रशासनेन षट्‌ सांसदाः
निगडिताः आसन्‌। अपरस्रोतसा सूच्यते यत्‌ विरोधकर्तृन्‌ नियन्त्रितुं प्रयुक्त-मरीच-तुषारेण
पञ्च व्रणिताः चिकित्सालये उपचर्यन्ते।



                                                        ॥ इति वार्ताः ॥
