दिनांकः 22-03-2018
साय - 06:10
मुख्यवार्ताः

० मन्त्रिमण्डलेन अदय पूर्वोत्तर-औद्योगिकीय विकास कार्यक्रम:
अनुमोदित:।

 शासिदलस्य-विपक्षस्य च मध्ये गत्यवरोधवशात् संसदः उभयोः
सदनयोः कार्यजातमद्य चतुर्दशे दिवसेऽपि स्थगितं जातम्॥

* अत्याधुनिकं स्वदेशनिर्मितं ब्रह्मोसाख्यं प्रक्षेप्यास्त्रमद्य
राजस्थानस्य पोकरणे साफल्येन परीक्षितम|

* मालद्वीपस्य आपराधिक-न्यायालयेन पूर्वराष्ट्रपतिं मामून-अब्दुल-
गघूमं, शीर्षन्यायालयस्य प्रधान-न्यायाधीशं अब्दुल्ला सईदं च
विरुध्य आतंकवादारोप-प्रकरणे निगडनावधिः प्रवर्धितः।

मन्त्रिमण्डल कार्यक्रमः

मन्त्रिमण्डलेन अद्य पूर्वोत्तर-औद्योगिकीय-विकास कार्यक्रमः
अनुमोदितः। एतस्य कृते विंशत्युत्तर द्वि-सहस्रतम-वर्षस्य मार्च मासं
यावत त्रि-सहस्र-कोटी-रूप्यकाणि विनिर्धारितानि सन्ति। तदनु पुनः
मूल्यांकनानन्तरम् अग्रे धनस्य व्यवस्था करिष्यते।

शासिदलस्य-विपक्षस्य च मध्ये गत्यवरोधवशात् संसद: उभयोः
सदनयोः कार्यजातअद्य चतुर्दशे दिवसेऽपि स्थगितं जातम्
लोकसभायाः कार्याजातम आदौ मध्याहनं द्वादशवादनं यावतत् स्थगितम्
तुमुलकोलाहलमध्ये एव राज्यसभया शून्यकाले ग्रेच्युटी संशोधन विधेयकं
चर्चा विना अभ्युपगमित लोकसभया विधेयकमिदं पूर्वमेव
पारितमासीम् एतदनन्तरं विपक्षिभिः कांग्रेस-आल इण्डिया अन्ना
डी.एम.के, टी.आर.एस चेति भूरि दल घोषोच्चारणं समारन्धम्
कोलाहलमय वातावरणं संवीक्ष्य सभापतिना एम  वेंकया नायडुना  श्वः
पर्यन्तं सदनं स्थगितम॥ अत्रान्तरे संसदि गत्यवरोधं समाधातुं संसदीय-
कार्य- राज्यमंत्री विजयगोयल: मुख्यविपक्षि-नेतृभिः समं तेषां गृहे
सम्मेलिष्यति।



अत्याधुनिक ब्रह्ममोसाख्यं प्रक्षेप्यास्त्रमद्य राजस्थानस्य पोकरणे
साफल्येन परीक्षितं स्वदेश-निर्मितेन प्रक्षेप्यास्त्रेण भूरि-आयुधा समुड्डीय
लक्ष्यं सफलं वेधितम रक्षामन्त्री निर्मला सीतारमण: ब्रह्मोस
प्रक्षेप्यास्त्रस्य सफल-परीक्षणार्थ सशस्त्रालाय,
रक्षानुसन्धानविकाससंघटनाय रक्षोत्पाद-सम्बद्ध-संस्थानेभ्यश्च वर्धापनानि
प्रायच्छत्

मालदीव-गघूमः - न्यायालयः

मालद्वीपस्य आपराधिक-न्यायालयेन निगडने स्थितौ पूर्वराष्ट्रपतिं
मामून-अब्दुल-गधूमं, शीर्षन्यायालयस्य प्रधान-न्यायाधीशं अब्दुल्ला सईदं
च विरुध्य आतंकवादारोप-प्रकरणे निगडनावधिः प्रवर्धितः।

मालद्वीपे अद्य आपत्कालः अपाकृतः। राष्ट्रपतिकार्यालये विधिमन्त्री
“अजीमा शक्रः महाधिवक्ता मोहम्मद अनिलश्च एतद्विषये
उद्घोषितवन्तौ।

सर्वोच्चन्यायालयः: -पत्रकारः

सर्वोच्चन्यायालयेन राष्ट्रिय-जनातादल-प्रमुखस्य लालूप्रसादस्य पुत्रं
तेजप्रताप-यादवं विरुध्य प्रचालितं पत्रकार-हत्या-प्रकरणं पिधातुमादेशो
दत्तः। शीर्ष-न्यायालयेन सी.पी.आई द्वारा तेजप्रतापं विरुध्य साक्ष्याभाव-
विषये लिखितोत्तरमभिस्वीकृतम॥

विश्वजलदिवस:

अद्य विश्वजलदिवसोऽस्ति। जलविषये जनचेतना-जागरणार्थ
प्रतिवर्ष मार्च द्वाविंशत्या एषः आयोज्यते। एषमो जलदिवसस्य विषयः -
जलाय प्रकृतिः एकविंश्या शताब्द्या विश्वे जलस्य समाहवानानां
प्राकृतिक-समाधानानि चेति। अस्मिन्नवसरे केन्द्रीय जलसंसाधनमन्त्री
नितिन गडकरी न्यगदत् यत् प्रशासनं नदीनां परस्परं संयोजनदिशि कार्यं
करोति। अनेन जलसंकट-समाधान-पूर्वकं कृषकाः अपि लाभान्विताः
भविष्यन्ति।

थाईलण्ड देशे सयान-दुर्घटनायां सप्तदश-जनाः मृताः,
द्वादशाधिकाश्च ब्रणिताः। अधिकारिभिः सूच्यते यत “नाखोन रचासिमा"
प्रान्ते प्रायः पंचाशद् यात्रिभिः खचितं सयान मार्गस्थे वृक्षे संघट्टितम॥
व्रणितेषु दश जनानां स्थिति: गंभीरा सूच्यते।

पेरूराष्ट्रपतिः -त्यागपत्रं

पेरूदेशस्य राष्ट्रपति: 'पेड़ो पाब्लो कुक्जिन्स्की' आत्मानं विरूध्य
प्रवर्तिते महाभियोगे वादश्रवणात् पूर्वमेव त्यागपत्रप्रदानमुदघोषयत् ह्यो
दूरदर्शने राष्ट्रं समधयता अमुना प्रोक्तं यत् सः भ्रष्टाचारारोपकारण
सुशासितुं न प्रभवति।

 
                                                                           ।। इति वार्ताः ।।
