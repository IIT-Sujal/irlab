
दिनांकः 15-04-2018

प्रात: 06:55

मुख्य-वार्ताः

 प्रधानमन्त्री श्रीनरेन्द्र-मोदी आगामिनि सप्ताहे स्वीडन-ब्रिटेनयोर्यात्रा-तः
प्रतिनिवर्तनावधौ जर्मनी-राष्टराध्यक्षाम्‌ एंजेला-मर्केल-वर्या साक्षात्कारिष्यति।

* केन्द्रीयान्वीक्षणाऽभिकरणेन सपाद-षट्‌-शत-कोटि-रूप्यकाणाम्‌ ऋण-प्रवञ्चना-
प्रकरणे यूको-बैंकस्य प्राक्तनं प्रबन्ध-निदिशक विरुध्य ह्यः आरोप-पत्र
पञ्जीकारितम्।

 सीरिया-देशे तथोक्तानां रासायनिकायुधानां दुष्प्रयोगस्य प्रत्युत्तरे अमेरिका-
ब्रिटेन-फ्रांस-देशः तत्रापादितस्य संयुक्त-सक्न्याक्रमणस्य विनिन्दात्मक: रूस-
देशीयः प्रस्तावः संयुक्त-राष्ट्र-सुरक्षा-परिषदा निराकृतः।

प्रधानमन्त्री-जर्मनी

प्रधानमन्त्री श्रीनरेन्द्र-मोदी आगामिनि सप्ताहे स्वीडन-ब्रिटेनयोर्यात्रा-तः
प्रतिनिवर्तनावधौ  विंशति-तमे दिनांके बर्लिन्-नगरे संक्षिप्त-विरामं स्वीकृत्य जर्मनी-
राष्ट्राध्यक्षाम् एंजेला-मर्केल-वर्या साक्षात्कारिष्यति। विदेश-मन्त्रालयेन आधिकारिक-
विज्ञप्तौ व्याहृतं यदुभौ नेतारौ साक्षात्कारावसरे विभिन्नान् द्वि-पाक्षिकान्, क्षेत्रीयान्,
वश्विकांश्च विषयान् अधिकृत्य सम्भाषणमनुष्ठास्यतः। मन्त्रालयेनोदीरितं
यत्  श्रीमोदिनो मध्येमार्ग-मुपकल्पितोऽयं कार्यक्रमो मर्केल्-महाशयायाः परामर्शमनुसृत्य
संरचितोऽस्ति।

केन्द्रीयान्वीक्षणाभिकरणम्-यूकोबैंकम्

केन्द्रीयान्वीक्षणाऽभिकरणेन सपाद-षट्-शत-कोटि-रूप्यकाणाम् ऋण-प्रवञ्चना-
प्रकरणे यूको-बैंकस्य प्राक्तनं प्रबन्ध-निदेशकम् अरुण-कौलं विरुध्य ह्य: आरोप-पत्रं
पञ्जीकारितमस्ति। अभिकरणेन एतत्प्रवञ्चनायाः सन्दर्भे दिल्ली-मुम्बई-स्थेषु दशसु
स्थानेषु आकस्मिक-निरीक्षणानि विहितानि।

मध्यप्रदेश:-रेलयानदुर्घटना

मध्यप्रदेशे कटनी-जनपदं निकषा गतरात्रौ कटनी-चौपान-यात्रि-रेल-यानस्य
मार्गच्युति-कारणात्‌ षड़्‌ यात्रिणः क्षताः सवृत्ताः। रेल-विभागीय-कार्मिकेण कथितं यद्‌
विगत-रात्रों दश-वादने कटनीत: त्रिंशत्कीलोमीटर-दूरे रेल-यानस्यास्य पंच शायिकाः
सहसा रेल-पथात्‌ परिभ्रष्टाः। तेन संसूचित यत्‌ सम्प्रति साहाय्यार्थं तत्र सहायक-
यान प्रेषितमस्ति।

रूस:-संयुक्तराष्ट्रम्‌

सीरिया-देशे तथोक्तानां रासायनिकायुधानां दुष्प्रयोगस्य प्रत्युत्तरे अमेरिका-
ब्रिटेन-फ्रांस-देश तत्रापादितस्य संयुक्त-सन्नयाक्रमणस्य विनिन्दात्मकः रूस-देशीयः
प्रस्तावः संयुक्त-राष्ट्र-सुरक्षा-परिषदा निराकृतोऽस्ति। यद्यपि चीन-बोलीविया-देशौ
प्रस्तावस्य पक्षे मतदानं विहितवन्तौ।

आईपीएल

विंशति-प्रतिविशति-क्षेप-चक्राणाम्‌ आई.पी.एल्‌. स्पर्धा-मालिकाया गतरात्रौ
कोलकातायाः ईडन-गार्डन-क्रीडाङ्गणे समायोजिते द्वन्द्वे सनराइजर्स-हवराबाद-वृन्देन
कोलकाता-नाइट-राइडर्स-दलं पञ्चभिः क्रीडका पराजितम्।
ततः पूर्वं, दिने मुम्बय्यां प्रवृत्ते द्वन्द्वे देल्ही-डेयरडेविल्स-दलं मुम्बई-
इण्डियन्स-दल-क्रीडकान्‌ विरुध्य विजयम्‌ अध्यगच्छत्।

                                                   || इति वार्ताः ।।
