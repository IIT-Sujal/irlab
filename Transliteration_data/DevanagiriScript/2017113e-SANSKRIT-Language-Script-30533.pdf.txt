दिनांकः 03-11-2017
सायं - 06:10

मुख्यवार्ताः


७ प्रधानमंत्री नरेन्द्रमोदी नवदिल्ल्यां वर्ल्ड-फूड-इंडिया-आयोजनम् उद्घाटितवान्।
७ उच्चतमन्यायालयेन निर्णीतं यत् प्राविधिक-शिक्षा, पत्राचार-पाठ्यक्रम द्वारा पठनीया नास्ति।

७ भारतं महिला-एशिया-चषक-हाकी स्पर्धायाः अन्तिमे द्वन्द्वे सम्प्राप्तम्।

प्रधानमन्त्री

प्रधानमन्त्री नरेन्द्रमोदी उदीरितवान् यत् मेक-इन-इंडिया योजनान्तर्गतं खाद्य-प्रसंस्करण-उद्योगस्य
सर्वोच्च-प्राथमिकता वर्तते। नवदिल्ल्यां वर्ल्ड-फूड-इंडिया आयोजनस्य उद्घाटनकप्रे श्रीमोदिना भणितं यत्
भारतस्य-अर्थव्यवस्था द्रुततया अग्रे सरति। अथ च शस्य-संग्रहण, प्रसंस्कणादि-क्षेत्रेष्वपि व्यापक-परिवर्तनं
भवितुं शक्यते।
आधारः

उच्चतमन्यायालयेन बैंक संचिकया जन्गम्दुरभासेन-भाषेण च आधार संख्यायाः संयोजनं विरुद्ध्य
आधारविधि-समाहवन्तं याचिकाचतुष्टयम् संविधानपीठाय समर्पितम्। अवधेयं यत् संविधानपीठं आधार-
संबद्ध-याचिकानां श्रवणं मासस्य अन्तिम सप्ताहे विधास्यति।

उच्चतमन्यायालयेन-पाठ्यक्रमणि

उच्चतमन्यायालयेन निर्णीतं यत् प्राविधिक शिक्षा, पत्राचार पाठ्यक्रमद्वारा पठनीया नास्ति।
न्यायालयेन विषयेऽस्मिन् पंजाब-हरियाणोच्चन्यायालयस्य निष्कर्षाः पुष्टिकृताः किन्तु ओडिशा
उच्चन्यायालयस्य निर्णयः निराकृतः।

 


विमुद्रीकरणम्
प्रशासनेन अद्य उच्चतमन्यायालये आश्वस्तं यत् येषां याचिकाकर्तृणां पार्श्वे विमुद्रितानि
रूप्यकपत्राणि सन्ति, तान् विरूद्धय आपराधिकप्रकरणं नैव आरप्स्यते। न्यायालयः अद्य अस्मिन् विषये
चतुर्दश-याचिकाः शुणोति स्म। याचिकाकर्तृभिः विमुद्रित-रूप्यकपत्राणां बैकेषु स्वीकरणं प्रार्थितमस्ति।
सम्प्रति सर्वाः याचिकाः संविधानपीठेन श्रावयिष्यन्ते।

हिन्दी भाषायाः लेखिका कृष्णा-सोबतिः ऐषमः ज्ञानपीठपुरस्कारेण अलंकृता अस्ति। हिन्दी-भाषां
महत्वपूर्ण-योगदानार्थं तस्यै पुरस्कारः प्रदीयते। राष्ट्रियभाषासु ज्ञानपीठ-इति सर्वोच्च-सम्मानं वर्तते। कृष्णया
हिन्दी-उर्दु-पंजाबी भाषायां उपन्यासाः विरचिताः सन्ति।

नेपाल-सम्मेलनम्‌
नेपाले जनकपुरे “रामायण क्षेत्र-मिथिला-अवध-संबंधश्चेति विषये अन्ताराष्ट्रिय-सम्मेलनम् अद्य
समारब्धम्। भारत-नेपालयोः विशेषज्ञाः द्वि-दिवसीय- सम्मेलने भागमावहन्ति।


उत्तर प्रदेशे ऊंचाहार ताप-विद्युत् संयंत्रे दुरापादिते विस्फोटे मृतकानां संख्या द्वात्रिंशत् संवृत्ता।
आहताः चिकित्सालयेषु उपचर्यन्ते।


लक्ष्यवेधनस्पर्धा

ऑस्ट्रेलियाया: गोल्ड-कोस्ट-नगरे राष्ट्रमण्डल-भुशुण्डिलक्ष्यवेधन-स्पर्धायां भारतस्य प्रकाश
नांजप्पा- अमनप्रीतसिंह:-जीतूरॉयश्च पंचाशत्‌ मीटरवर्गे सर्वाणि पदकानि विजितवन्तः। प्रकाशेन स्वर्णं,
सिंहेन रजत्, रायेण कांस्यपदकं च विजितम्।


महिला-हॉकी

भारतं महिला-एशिया-चषक-हाकी स्पर्धायाः निर्णायक-द्वन्द्वे संप्राप्तम्‌। उपान्त्य चक्रे भारतेन
जापानदेशः पराभूतः। रविवासरे निर्णायकं द्वन्द्वं भारत-चीनयोर्मध्ये भविता।

                                                ॥ इति वार्ता: ॥
