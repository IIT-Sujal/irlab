संस्कृतवार्ताः
दिनांक:- 02.11.2017
सायम्‌ - 06:10

मुख्यवार्ता:

* प्रधानमन्त्री नरेन्द्रमोदी अद्य हिमाचल-प्रदेशस्य कागड़ा-जनपदे नैर्वाचनिकीं
जनसभा सम्बोधयन्‌ काग्रेसदलम्‌ आक्षिप्तवान्‌। उक्तं च मुख्यमन्त्री प्रतिभूतौ
वर्तते पर घोषणा-पत्रे भ्रष्टाचारस्य समूलनाशोल्लिखितः वर्तते।

° जम्मूकश्मीरस्य साम्बाक्षत्रे नियन्त्रणरेखायां पाकिस्तानस्य गोलिकाप्रहारेण
सीमासुरक्षाबलस्य एको भटः वीरगतिं प्राप्तः।

* उत्तरप्रदेशे ऊँचाहार-तापविद्युत्‌-संयत्रे दुरापादिते विस्फोटे मृतकानां संख्या त्रिंशत्‌
संवृत्ता, अन्वेषणाय रचित-समितिः घटनायाः अन्वेषणं करिष्यति।

प्रधानमंत्री हिमाचल

प्रधानमन्त्री नरेन्द्रमोदी हिमाचलप्रदेशे कागडा-जनपदे भाजपादलस्य
नैर्वाचनिकी जनसभा सम्बोधयन्‌ राज्यस्य मुख्यमन्त्रिण वीरभद्रसिह भष्टाचारीः इति
अवर्णयत्। तेनोक्तं यत् भ्रष्टाचारस्य बहुनि प्रकरणानि तं विरूध्य प्रचलन्ति, परं
कांग्रेसदलस्य घोषणापत्रे भ्रष्टाचारस्य समूलविनाश: उल्लिखितः अस्ति। श्रीमोदी
व्याहरत्‌ यत्‌ मुख्यमन्त्री प्रतिभूतौ वर्तते अतः तेन घोषणपत्रे सुशासनस्य प्रयोगः
नैव करणीयः। तेनोक्तं यत्‌ हिमाचलस्य देवभूमि; खनन-वन-मादकपदार्थ-निविदा-
स्थानातरण वचकैः विमोचनीया।

हिमाचल-प्रयाशिनः

अत्रान्तरे जनतन्त्र-संशोधन-समित्या निगदितं यत्‌ विधानसभा निर्वाचने
काग्रेसदलस्य सर्वाधिकप्रत्याशिनः कोटि-पतयः, भाजपादलस्य सर्वाधिक-प्रत्याशिनः च
आपराधिक-प्रकरणेषु आरोपिताः सन्ति। अष्टविंशदुत्तरत्रिशत-प्रत्याशिषु षडुत्तरैकशतं
कोटिपतयः भाजपा कांग्रेसदलयोः वर्तन्ते।

जम्मूकश्मीर
जम्मूकश्मीरस्य साम्बाक्षेत्रे पाकिस्तानस्य गोलिकाप्रहारेण सीमा-सुरक्षाबलस्य
एको भट: वीरगतिं प्राप्तः। अनन्तनाग-जनपदस्य सरनाक्षेत्रे अपि
केन्द्रीयरक्षितारक्षिबलस्य पंचभटा: आतक्याक्रमणेव्रणिताः। आधिकारिक-स्रोतोभि:
सूचितं यत्‌ बलस्य प्रत्युत्तरेण आतंकिनः पलायिताः।

उत्तरप्रदेश विस्फोटः

उत्तरप्रदेशे राष्ट्रिय-ताप-विद्युत-निगमस्य ऊँचाहारसंयन्त्रे दुरापादिते विस्फोटे
मृतकानां संख्या त्रिंशत्‌ संवृत्ता। राज्यस्य प्रधानगृहसचिवः अरविन्दकुमारः व्याहरत्‌
यत्‌ संकटापन्नस्थितौ केचित्‌ कर्मकाराः प्रतिशतं सप्ततिमिताः दग्धाः। निगमेन
घटनायाः अन्वेषणादेशः प्रदत्तः। ऊर्जामन्त्री आर0 के0 सिंहः अवोचत यत्‌ घटनाया
अन्वेषणाय समितिरेका विनिर्मितास्ति। या हि मासाभ्यन्तरे अन्वेषणस्य प्रतिवेदनं
प्रदास्यति। स्रोतोभिः जापित यत्‌ साहोय्योद्धारकार्याणि पूर्णतागतानि।
प्रधानमन्त्रिणा हताहतानां कृते साहाय्यराशिः उद्घोषितोऽस्ति।

अमेरिका पाकिस्तान

अमेरिकायाः एकेन प्रमुखेण सांसदेन भणितं यत्‌ पाकिस्तानात्‌ अमेरिकायाम्‌
आगन्तुकानां सम्यक् अन्वेषणं भवितव्यम्। सी0सी0एन इत्यनेन सह साक्षात्कारे
पिटरकिगः इदमपि अवोचत् यत् पाकिस्तानेन सीरियायाम् इस्लामिकस्टेट इत्यातंकि
गुल्मस्य सहायतायै अष्टशतम्‌ आतंकिन: प्रेषिता: सन्ति।

पाकिस्तानधीवराः

भारतेन पाकिस्तानस्य नवधीवराः चत्वारः वन्दिनः एकः शिशुः च अद्य
प्रत्यर्षिताः। विदेश मन्त्रालयस्य विज्ञप्तौं उक्तं यत् गतमासेऽपि द्वौ वन्दिनो
प्रत्यर्षितौ आस्ताम्। विज्ञप्तौ उद्घोषितं यत् भारतं पाकिस्तानेन निगडितानां
भारतीय-वन्दिनां धीवराणां च त्वरितमोचनसहितान् सर्वान् मानवीयविषयान्
अतिप्राथमिकतां ददाति।

श्रीलंकया धीवराः निगडिताः

श्रीलंकयाः नौसेनया त्रयोदश-भारतीयधीवराः त्रिनौकाभिः सह श्रीलंकीय
सामुद्रिक-सीमायाम्‌ अवैधरूपेण मत्स्यसग्रहणारोपे निगडिताः। एते जफनास्थिते
मत्स्यविभागे विधिक-कार्याचरणाय प्रेषिताः सन्ति।

हाकी

जापानदेशे अनुष्ठिते महिला हाकि एशियाचषक स्पर्धायां भारतेन अद्य
प्रागुपान्त्यचक्रे कजागस्तानदलं सप्त-एक इति अन्तरालेन पराजितम्‌। गुरजीतकौरः
त्रिणि गोलकानि अर्जितवती।

भुशुण्डिलक्ष्यवेधनस्पर्धा
आष्ट्रेलिआ देशे राष्ट्रमण्डलीय-भुशुण्डिका-लक्ष्य-वेधनस्पर्धायाम् अद्य भारतस्य
गगननारंग: पुरूषाणां पंचाशत्-मिटरवर्गे रजतपदकं, स्वप्निल-सुरेशकुसाले च
कांस्यपदकं विजितवन्तौ। स्वर्णपदकं आस्ट्रेलियायाः डेन-सम्पसनेन विजितम्।
महिलानां पंचविंशतिः मिटरवर्गे भारतस्य स्नुराज-सिंहः कांस्यपदकम् विजितवती।									 
                                                इति वार्ता:     