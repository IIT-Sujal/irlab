संस्कृत वार्ता (प्रातः)
दिनांकः - 24। 11। 2017

प्रातः- 06.55

मुख्य-वार्ताः

युगपत्‌ त्रिःतलाक-प्रथायाः समापन-विषयक विधेयक प्रस्तोतुं ह्यः
केन्द्रीय-मन्न्रिणां वृन्दमेकं मन्त्रणोपवेशनं समायोजितवत्‌ वृन्दमेक
मन्त्रणोपवेशनं समायोजितवत्‌।

केन्द्र राज्यानि निरदिशत्‌ यद्‌ देशे अवेधानिकेषु अनैतिकेषु च
व्यापाराचरणेषु संलिप्तान्‌ चिकित्सालयान्‌ विरुध्य तैः
उपचारगृहस्थापनाधिनियमः सद्यः प्रवर्तनीयः।

अपि च

 जिम्बाब्वे-देशीयः पूर्वोप-राष्ट्रपतिः इमर्सन्-मनाङ्गाग्वा अद्य तद्देशस्य
नूतन-राष्ट्रपतित्वेन शपथं ग्राहयते।

मन्त्रिणः-त्रिःतलाकम्‌

युगपत् त्रिःतलाक-प्रथायाः समापन-विषयकं विधेयकं प्रस्तोतुं ह्यः केन्द्रीय-
मन्त्रिणां वृन्दमेकं मन्त्रणोपवेशनं समायोजितवत् वृन्दमेकं मन्त्रणोपवेशनं
समायोजितवत्। एवं विश्वस्यते यत् केन्द्रं संसदः आगामिनि शीतकालिके सत्रे
विधेयकमिदं सदनपटले प्रस्तोतुं वाञ्छति। आधिकारिक-सूत्रैः संसूचितं यद् गृह-
मन्त्रिणो राजनाथसिंहस्य आध्यक्ष्ये सम्पन्नायामेतस्यां मन्त्रणायाम् प्रस्तावित-
विधेयकेन संबद्धाः नैके पक्षाः सविस्तरं परिचर्चिताः।

केन्द्रम-राज्यानि-चिकित्सालयाः



केन्द्रं राज्यानि निरदिशत्‌ यद्‌ देशे अवैधानिकेषु अनैतिकेषु च
व्यापाराचरणेषु संलिप्तान्‌ चिकित्सालयान्‌ विरुध्य प्रभावि-पदक्षेत्र गृहीत्वा तैः
स्वस्वराज्ये उपचारगृहस्थापनाधिनियमः सद्यः प्रवर्तनीयः| हरियाणायाः गुरुग्राम-
जनपद-स्थेन फोर्टिस-चिकित्सालयेन विगत-दिनेषु कस्माच्चिद्‌ रुग्णजनान्‌
अतिशुल्कादान-प्रकरणं संदृभ्णता स्वास्थ्य-मन्त्रालयेन समुदीरितं यदेतादृशाः
नैजाः अपि क्रूर-चिकित्सालयाः सद्य एव संचेतनीयाः।

प्रशासनम्-धनादेशपत्रसौविध्यम्

वित्त-मन्त्रालयेन स्पष्टीकृतं बैंकेषु ग्राहकेभ्यः समुपलब्धस्य चैकबुकः इति
धनादेशपत्रावलि-सौविध्यस्य परावर्तन-विषये न कोऽपि प्रस्तावः सम्प्रति
विचाराधीनो विद्यते। विगत-दिवसेषु कैश्चिद् जन-संचार-माध्यमैः एष प्रवादः
प्रसारितः यत् केन्द्रशासनं देशे अंकप्रविधि-युतानि बैंकीय-आदान-प्रदानानि
प्रोत्साहयितुं शीघमेव चेकबुकः इति धनादेश-पत्राणि परावर्तयितुमर्हति।

 

ज़िम्बाब्वे-नूतनराष्ट्रपतिः

जिम्बाब्वे-देशीयः पूर्वोप-राष्ट्रपतिः इमर्सन-मनाङ्गाग्वा अद्य तद्देशस्य
नूतन-राष्ट्रपतित्वेन शपथं ग्राहयते। शपथ-समारोहः जिम्बाब्वे-राजधान्यां हरारे-
नगर्यामवस्थिते षष्टि-सहस्र-जनोपवेशन-क्षमता-युते सभागारे समायोजिष्यते।
अत्रेदं ध्यानास्पदं विद्यते यत् तत्र देशे-राष्ट्रपति-पदं विगत-दिवसेषु राबर्ट-मुगाबे-
द्वारा पदत्याग-कारणात्‌ रिक्तमजायत।

विदेशमन्त्रालयः-द्विपाक्षिकमन्त्रणम्‌

विदेशमन्त्री सुषमा-स्वराजः अद्य नवदिल्ल्यां फिनलैण्ड-देशीय-
विदेशमन्त्रिणं टीमो-सोइनीं संमिलति। उभौ नेतारौ व्यापार-विनिवेश-प्रभृतिषु
प्रमुख-क्षेत्रेषु देशद्वस्य पारस्परिकान् सहयोग-सम्बन्धान् विवर्धयितुं विस्तृत-
चर्चामाचरिष्यतः।
