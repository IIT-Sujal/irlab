
दिनांकः 20-10-2017
प्रातः 06:55

प्रवाचको5नुवादकः - परमानन्द-झा:

टंकण-सहायकः - ओम्प्रकाश-ठाकुरः


सम्प्रति वार्ताः श्रूयन्ताम्

प्रवाचकः - परमानन्द-ज्ञाः

मुख्य-वातीः

 प्रधानमन्त्री श्रीनरेन्द्रमोदी अद्य केदारनाथ-तीर्थ प्रयाति, सः तत्र
विविधानां पुनर्निर्माण-कार्याणां शिलान्यासं विधास्यति।

पञ्जाबे लुधियानायां राष्ट्रिय-स्वयं-सेवक-संघस्य कार्यकर्तुः हत्या-
प्रकरणस्य अन्वीक्षण-भारः सम्प्रति राज्य-मुख्य-मन्त्रिणा अमरिन्दर-
सिंहेन राष्ट्रियाऽन्वीक्षणाऽभिकरणाय समर्पितः।

 अपि च,

 डेनमार्क-मुक्त-बैडमिण्टन-क्रीडा-प्रतिस्पर्धासु साइना नेहवालः, किदाम्बी
श्रीकान्तः, एस्‌.एस्‌. प्रणोयश्च प्रागुपान्त्य-चक्र प्रविष्टाः।

प्रधानमन्त्री उत्तराखण्डः

प्रधानमन्त्री श्रीनरेन्द्र-मोदी अद्य उत्तरा-खण्डस्य रुद्र-प्रयाग-जनपद-
स्थं केदारनाथ-तीर्थं प्रयाति। सः तत्र संकल्पितानां विविधानां पुनर्निर्माण-
कार्याणां शिलान्यासं विधास्यति। तदीयां यात्रामेनामालक्ष्य केदारनाथ-क्षेत्रे
व्यापकाः सुरक्षा-प्रबन्धाः प्रकल्पिताः सन्ति।

स्वराजः-विलुप्ता कन्यका

अमेरिकायाः टेक्सस-प्रान्तात् कस्याश्चित् त्रि-वर्षीयायाः भारतीय-
कन्यकायाः विलुप्तता-प्रकरणम् अधिकृत्य विदेश-मन्त्री सुषमा-स्वराजः
चिन्तां प्रकाशितवती। प्राप्त-सूचनाऽनुसारं कन्यकेयं केनचिद् अमेरिकीय-
दम्पति-युगलेन विगत-वर्षे कस्याश्चित् शासकीयेतर-संस्थायाः साहाय्येन
बिहारस्य नालन्दा-प्रान्तात् पुत्रीत्वेन स्वीकृता आसीत्। श्रीमती स्वराजः
अवदत् यद् अमेरिका-स्थो भारतीय-राज-दूतावासः सन्दर्भेऽस्मिन् सक्रिय-
तयाऽन्वेषण-परा विद्यते।

टिलर्सन-भारतम्‌

अमेरिकीयो विदेश-मन्त्री रेक्स् डब्ल्यूटिलर्सन् आगामिनि सप्ताहे
भारतं समायास्यति। तदीयं यात्रा-विवरणं विशदीकुर्वती तत्रत्य-विदेश-
विभागीया प्रवक्त्री विज्ञापितवती यद् भारत-समेतानां पञ्चानां राष्ट्राणां
सप्ताह-व्यापि-यात्रायाम् अद्य प्रतिष्ठमानः टिलर्सन्‌ आगामि-सप्ताहे नव-
देहली सम्प्राप्स्यति। दवि-पाक्षिक-रणनैतिक-सहभागितायाः, भारत-प्रशान्त-
महासागरीय-क्षेत्रे सुरक्षां समृद्धिं चाधिकृत्य समन्वयस्य च सुदृढी-करणार्थं
तस्य भारतीयैः वरिष्ठ-नेतृभिः सार्धं मन्त्रणायाः कार्यक्रमो विद्यते।

राष्ट्रियस्वयंसवकसंघः-राष्ट्रियान्वीक्षणाभिकरणम्

 
पञ्जाबे लुधियानायां राष्ट्रिय-स्वयं-सेवक-संघस्य कार्यकर्तुः हत्या-
प्रकरणस्य अन्वीक्षण-भारः सम्प्रति राज्य-मुख्य-मन्त्रिणा अमरिन्दर-सिंहेन
राष्ट्रियाऽन्वीक्षणाऽभिकरणाय समर्पितः। ह्यः ट्वीट्-सन्देश-द्वारा श्रीसिंहः
स्पष्टमकरोत् यद् राष्ट्रिय-स्वयं-सेवक-संघस्य उक्त-सन्दर्भे अनुरोधम्
अंगीकृत्य, केन्द्रीयान्वीक्षणाभिकरणैः सार्थं राज्यारक्षिणां साधुतर-
समन्वयार्थं च तेन एष पदक्षेपो गृहीतः।

बैडमिण्टन्‌

 

ओडेन्स-क्रीडा-प्रांगणे प्रवर्तमानासु डेनमार्क-मुक्त-बैडमिण्टन्-क्रीडा-
प्रतिस्पर्धासु साइना नेहवालः, किदाम्बी श्रीकान्तः, एस्.एस्. प्रणोयश्च
प्रागुपान्त्य-चक्रं प्रविष्टाः। शृंखलायाः महिलैकल-वर्गे सम्प्रति भारत-पक्षतः
अवशिष्टा एकला प्रतिस्पर्धिनी साइना गतरात्रौ थाइलैण्ड-देशीयां निचाओन-
जिन्दपोलं पराजित्य श्रेष्ठाष्टक-चक्रे पदमकार्षीत्।

                                                 || इति वार्ताः ।।
