सस्कृतवातौः
दिनाकः- 27/03/2018
सायम्‌ - 06:10

मुख्यवार्ता:

 निर्वाचनायोगेन कर्नाटक-विधानसभायाः निर्वाचनमुद्घोषितमस्ति।

 ए आई ए डी एम् के सदस्यैः अद्य पुनः कावेरी-नद्याः जल-
प्रबन्धनमण्डलस्य स्थापनाप्रकरणमालक्ष्य संसदः सदनद्वयं स्थगितम्।

 आवास-नगरोन्नयनमन्त्रालयेन प्रधानमन्त्री-आवास-योजनान्तर्गतं नगरेषु
निर्धनानां कृते अधिक-गृह-निर्माणम् अनुमोदितम्।

कर्नाटक-निर्वाचनम्

निर्वाचनायोगेन कर्नाटक-विधानसभायाः निर्वाचनमुद्घोषितमस्ति।
नवदिल्ल्यां वार्ताहर-सम्मेलने मुख्य-निर्वाचनायुक्तेन ओम-प्रकाश-रावतेन उक्तं
यत् मतदानं मई-द्वादश्याम् अथ मतगणना मई पञ्चदश्यां भविष्यति।
चतुर्विंशत्युत्तर-द्विशतम् आसनानां कृते अधिसूचना अप्रैल- सप्तदश्यां
प्रख्यापयिष्यते नामाङ्कनं च चतुर्विंशति यावत् कर्तु शक्यते।

राज्ये निर्वाचनोद्घोषणं भाजपादलेन स्वागतीकृतम्‌। दलस्य वरिष्ठनेत्रा
केन्द्रीयमन्त्रिणा प्रकाश-जावडेकरेण मन्तव्यं कृतं यत् राज्यस्य जनता काँग्रेस-
शासनं समाप्य भाजपादलाय शासनं समर्पिष्यति। दलाध्यक्षेण अमितशाहेनापि
कृषकाः समाश्वासिताः यत् भाजपा-सत्तारूढं भवेत् चेत् तेषां सर्वाः समस्याः
समाधास्यन्ते।

ससद्‌ स्थगनम्‌

ए आई ए डी एम्‌ के सदस्यैः अद्य पुनः कावेरी-नद्याः जल-
प्रबन्धनमण्डलस्य स्थापनाप्रकरणमालक्ष्य संसदः सदनद्‌वयं स्थगितम्।
लोकसभायाः कार्यारम्भे एव दलं कोलाहलं कुर्वत् सदनमध्यं संप्राप्तम्। कांग्रेसदलं
समेत्य विपक्षिदलान्यपि अविश्वास-प्रस्तावस्य चर्चार्थं कोलाहलं कृतवन्ति।
कांग्रेसनेत्रा मल्लिकार्जुन-खड्गे इत्यनेन विषये चर्चा समाहूता।
संसदीयकार्यमन्त्रिणा अनन्तकुमारेण प्रोक्तं यत् प्रशासनं प्रस्तावस्य चर्चार्थ
समुत्सुकं वर्तते यतोहि प्रशासनं पूर्णबहुमतवद् वर्तते। लोकसभाध्यक्षा सुमित्रा-
महाजनः कोलाहलरतान् सांसदान् शान्तिं सन्धार्य चर्चार्थं प्रोक्तवती। न केनापि
श्रुतम्। अतो तया लोकसभायाः कार्यजातं श्वः यावत् स्थगितम्। राज्यसभायामपि
एताक्-स्थितिरेवासीत्। सभापतिः कार्यजातं श्वो यावत् स्थगितवान्। संसदः
आय-व्यय-पत्रकसत्रस्य द्वितीयभागस्य षोडश-दिवसोऽपि कार्यं विनैव व्यतीतः।

आवास योजना

आवास-नगरोन्नयनमन्त्रालयेन प्रधानमन्त्री-आवास-योजनान्तर्गतं नगरेषु
निर्धनानां कृते अधिक-गृह-निर्माणम् अनुमोदितम्। चतुर्दश-राज्येषु एकविंशति-
सहस्राधिक-लक्षत्रयगृहाणि अष्टादश-सहस्रकोटितोऽप्यधिकराशेः व्ययेन
निर्मास्यन्ते। व्ययराशौ केन्द्रस्य भागः चतुः सहस्र-सप्तशतं कोटि-रूप्यकाणि
भविष्यनिति।

ममता

पश्चिमबङ्गालस्य मुख्यमन्त्री अथ तृणमूल-काँग्रेस-प्रमुख ममता बैनर्जी
अद्य नवदिल्ल्यां राष्ट्रवादि-काँग्रेस-पार्टीति-दलाध्यक्षं शरदपवारम् अमिलत्।
उपवेशनमिदम् आगामि-लोकसभानिर्वाचनमधिकृत्य समायोजितम्। इतः प्राक्
तेलंगाना-राष्ट्र-समितेः अथ तेलंगानायाः मुख्यमन्त्री चन्द्रशेखररावोऽपि ममता
बैनर्जी इत्यनया अमिलत्। सुश्री-बैनर्जी कतिचिद्दिनेभ्यः तृतीय-गठबन्धनस्य
निर्माणार्थं कोग्रेस-वामदनेतर-नेतृभिः मेलनं कृत्वा प्रयतति।

उच्चतम न्यायालयः

अन्तर्जातीय-अन्तर्धर्मीय-विवाहेषु उच्चतमन्यायालयेन जाति-पञ्चायतादीनां
बाधक-कृत्यानि प्रतिबन्धितानि सन्ति। प्रधान-न्यायाधीशस्य दीपकमिश्रस्य
खण्डपीठेन उक्तं यत् बाधक-कृत्यानि पूर्णरुपेण अवैधानि सन्ति। न्यायालयेन
संसदा विधि-निर्माणस्यावश्यकतापि प्रतिपादिता। शीर्षन्यायालयेन प्रोक्तमस्ति
यत् निर्देशोऽयं तावत् प्रवर्तयिष्यते यावत् संसद् समुचितविधिं न निर्माति।

आयकरः

आयकरप्रपत्र-प्रपूरणार्थ एतत्सम्बद्धकार्यनिष्पादनार्थ च आयकर-कार्यालयाः
मार्च मासान्तेषु दिन-त्रयेषु उद्घाटयिष्यन्ते। जनानां सौविध्यार्थ तदा अवकाशेषु
अपि विभागः कार्य करिष्यति।

                                                                        ।। इति वार्ताः ।।
