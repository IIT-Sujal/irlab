संस्कृतवार्ताः

दिनांक: - 27/ 09/ 2017
प्रातः - 06 : 55

प्रवाचकोऽनुवादकश्च - पुरुषोत्तम-शर्मा

आशुलिपिकः - अवलद-नजमः

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - पुरुषोत्तम-शर्मा

मुख्यवार्ताः
* पश्चिमबङ्गाले गोरखाजनमुक्तिमोर्चा-दलेन गृहमन्त्रिणः अध्यर्थनानन्तरं दार्जिलिङ्ग-
पिधानस्य निर्णयः परावर्तितः।

अफगानिस्तानस्य मुख्यकार्यकारी अब्दुल्ला-अब्दुल्ला अद्यारभ्य त्रिदिवसीय-भारतयात्रां
विधास्यति।

० अपि च,

 प्रशासनेन दुग्धोत्पादनक्षेत्रस्य विकासाय विशेषधनकोषस्य स्थापना विहितास्ति।

दार्जिलिङ्ग स्थितिः

पश्चिमबंगाले गोरखाजनमुक्ति-मोर्चा-दलेन दार्जिलिङ् -पिधानम्‌ अद्य
समापयिष्यते। दलस्योपाध्यक्षः उपाध्याय-कल्याणदीवानः प्रावोचत्‌ यत्‌ दलाध्यक्षेण
बिमलगुरङ्गेण गृहमन्त्रिणः राजनाथसिंहस्य अध्यर्थनानन्तरम्‌ निर्णयोऽयं स्वीकृतः। अतः परं
तत्र अन्तर्जाल सेवा पुनरारप्स्यते ।

अफगानिस्तान मुख्य कार्यकारी

अफगानिस्तानस्य मुख्य-कार्यकारी अब्दुल्ला-अब्दुल्ला अद्य त्रिदिवसीय-भारत-यात्रायाम्‌

आगमिष्यति।यात्रावधौ अब्दुल्ला-अब्दुल्ला वर्यः राष्ट्रपतिः प्रधानमन्त्री विदेशमन्त्री
वित्तमन्त्रीभिः सह संभाषणं करिष्यति। अत्रान्तरे अद्य नवदिल्ल्याम् अब्दुल्ला-अब्दुल्ला
वित्तमन्त्री अरुणजेटली च भारत-अफगानिस्तान व्यापार-निवेश प्रदर्शनीम् अपि उद्भाटयिष्यतः।


वाणिज्योद्योगमन्त्री सुरेशप्रभुः औद्योगिक-संस्थानां वरिष्ठाधिकारिभिः सह
संजातोपवेशनानन्तरं प्रावोचत यत् प्रशासनेन औद्योगिकनीति-प्रोत्साहन-विभागस्य सचिवस्य
अध्यक्षतायां विनिमय-समीक्षा-समितेः निर्माणस्य निर्णयः स्वीकृतः। येन औद्योगिक-प्रकरणानि
शीघ्रमेव समाधास्यन्ते।

प्रवर्तननिदेशलयः कासकरः

प्रवर्तन-निदेशालयेन अपराधिनः दाऊद-इव्राहिमस्य भ्रातरं इकबाल-कासकरं अन्यान् च
विरुध्य धनवञ्चना प्रकरणं पञ्जीकृतम्। ध्यातव्यमस्ति यत् नातिचिरमेव कासकरः तस्य 
सहयोगिनौ च मुम्बय्यां निगडिताः आसन्।
कांग्रेस-बिहारप्रमुखः

कांग्रेसदलेन बिहार-कांग्रेस-दलाध्यक्षः अशोक-चौधरी गतदिने अध्यक्ष-पदात् निलम्बितः।
नूतनाध्यक्षस्य घोषणा नैव कृतास्ति। स्रोतोभिः विज्ञापितं यत् कांग्रेस-दलस्य केचन सदस्याः
जे.डी.यू. दलस्य सदस्यतां स्वीकरिष्यन्ति।


राधामोहनः डेयरी

 प्रशासनेन दुग्धोत्पादनक्षेत्रस्य संवर्धनाय भूयोऽपि सार्धदससहस्रकोटि रुप्यकाणाम्
कोषस्य स्थापना विहितास्ति। केन्द्रीय-कृषिमन्त्री राधामोहनसिंहः गतदिने गुजरातस्य
आणदक्षेत्रे एकस्मिन् कार्यक्रमे प्रोक्तवान् यत् अनेन पञ्च-नवतिलक्षकृषकाः पञ्चाशत् सहस्रग्रामाः
च लाभाविन्ताः भविष्यन्ति।

वाडा-फ्रांस

वाडा इति अन्ताराष्ट्रिय-मादकौषध-निषेधाभिकरणेन फ्रांस-देशस्य राष्ट्रियमादकौषध-
निषेधाभिकरणस्य प्रयोगशालायाः मान्यता अस्थाई रूपेण निलम्बिता। प्रतिबन्धोऽयं
रविवासरात् प्रवर्तितो भविष्यति।

हिमाचल-प्रदेश

 केन्द्रप्रशासनेन हिमाचल-प्रदेशे प्रधानमन्त्री ग्रामीणसडक-योजनान्तर्गतं विशेष राजमार्ग
निर्माणस्य निर्णयः स्वीकृतः। आयान्तर्गतं एकर्विंशत्युत्तर-द्विशतं ग्रामेभ्यः विशेष साहाय्यं
प्रदास्यते 