
दिनांकः 20-05-2018

सायं - 06:10

मुख्य-वार्ताः

 प्रधानमन्त्री श्रीनरेन्द्रमोदी रूस राष्ट्रपतिना समम् अनौपचारिक-
मन्त्रणार्थं श्व: सोचि नगरं प्रस्थास्यति।

 राष्ट्रपतिना श्रीरामनाथकोविन्देन जलवायु परिवर्तनं समाधातुं शोधार्थिनः
समाकारिता:।

 सीमा-सुरक्षा-बलैः पाकिस्तानस्य युद्धविरामोल्लंघनं प्रबलतया
प्रत्युत्तरितम्‌।

अमेरिका-चीनेदेशौं मिथ: व्यापारिक-संघर्षविरामार्थ सहमतौ।

मोदिन: सोचियात्रा
प्रधानमन्त्री श्रीनरेन्द्रमोदी एकदिवसीय-यात्रायै श्वो रूसं
सम्प्रस्थास्यति। श्रीमोदी श्वः सोच्यां तत्रत्येन राष्ट्रपतिना व्लादीमीर
पुतिनेन साकम्‌ अनौपचारिकं मन्त्रणोपवेशनम्‌ आचरिष्यति। मन्त्रणेयं
द्वयोः देशयोः नेत्रोः मध्ये निरन्तरं मिथ: सम्भाषणस्य अंगभूतास्ति।
मोदी-पुतिनयोर्मध्ये जायमानेयं साक्षान्मन्त्रणा तत्-तत् प्रोटोकॉलादि
विशेषनियमैः मुक्ता सत्यपि भारत-रुसयो: मैत्री-सम्बन्धानां प्रगाढीकरणे,
सुदृठीकरणे च महत्वपूर्णा सेत्स्यति। अस्याम् अनौपचारिक-मन्त्रणायां
द्वैपाक्षिक- सम्बन्धाः क्षेत्रीय-विषयाश्च मुख्यरूपेण मन्त्रयिष्यन्ते।
एतदतिरिच्य नैके अन्ये विषयाः यथा ईरान-परमाणु संधिः, चाबहार पोत-
पतने भारतस्य भूमिका, अन्ताराष्ट्रिय उत्तर-दक्षिण-परिवहन-मार्ग मुम्बयी,
चेत्यादयोऽपि चर्चयिष्यन्ते अथ च उभावपि नेतारौ पाकिस्तान-
अफगानिस्तानयोः शोच्य-स्थितिविषयेऽपि चर्चा करिष्यतः। सहैव
पश्चिमैशिया-द्वीपे इस्लामिक-स्टेट इति आतंकि-गुल्मस्य समस्यापि
नेतृभ्यां मन्त्रयिष्यते।

राष्ट्रपतिः पञ्जाब

राष्ट्रपतिना श्रीरामनाथ-कोविन्देन अद्य अनुसन्धातृणाम् आह्वानं
कृतं यत्‌ ते जलवायु-परिवर्तन- समस्यायाः समाधानं विदध्युः, युगपदेव
अनेन शोधार्थिनोऽध्यर्थिताः यत्‌ ते न्यून-मूल्ययुतां स्वास्थ्य-सेवां
जनसामान्येभ्यः उपपादयितुं कार्यम्‌ आचरेयुः। मोहाल्यां भारतीय-
विज्ञानानुसन्धान-संस्थानस्य सप्तम-दीक्षान्त-समारोहं सम्बोधयता श्री-
कोविन्देनोक्तं यत्‌ वैज्ञानिकैः कृषकाणां साहाय्यार्थं कृष्युत्पादन-संवर्धनार्थ,
जलसमस्यानां समाधानार्थमपि नूनमेव जागरूकैः कार्यपरैश्च भाव्यम्।
अत्रावसरे राष्ट्रपतिना नैकेभ्यः शोधार्थिभ्यः उपाधयोऽपि वितरिताः।
राष्ट्रपतिः श्वः हिमाचले सोलनस्थे डाक्टर वाय.एस. परमार विश्वविद्यालये
मुख्यातिथित्वेन नवमं दीक्षांत-समारोहं सम्बोधयिष्यति।

 

जम्मू-कश्मीर-सघर्षविरामोल्लंघनम्‌

सीमसुरक्षाबलेन जम्मू कश्मीरे पश्चिमीय-सीम्नि पाकिस्तानीय-भटै:
विहित-संघर्ष-विरामोल्लंघनं प्रबलतया प्रत्युत्तरितम्। सीमसुरक्षा-बल-भटै:
पाकिस्तानीय-सैन्य-स्थात्रेषु भृशं गोलिका-वर्षणं कृतम्‌। यस्मिन्‌ एकः
पाकिस्तानीयो भटः मृत्युमुपगतः। सीम-सुरक्षाबलेन एकोनविंशति-पलानां
श्रव्य-दृश्यांकनं प्रख्याप्य अन्ताराष्टय-सीम्नि पाकिस्तानस्य दुर्दशा
प्रदर्शितास्ति।

उत्तर प्रदेश-मृत्यु:

उत्तर-प्रदेशे कानपुर-मध्ये विषाक्त-मद्य-पानेन चत्वारो जनाः
मृत्युमुपगताः अष्टादशाधिकाश्च गम्भीर- दशामुपगता:। इमे विभिन्न-
चिकित्सालयेषु उपचार्यन्ते। घटनेयं सिचेन्दीक्षेत्रे घटिता। तत्रत्येन शासनेन
अस्याः घटनायाः अन्वीक्षणादेशः प्रदत्तोऽस्ति। सहैव उत्तरदायी एकोऽधिकारी
निलम्बायितोऽस्ति। मुख्यमन्त्रिणा योगि-आदित्यनाथेन मृतकानां
परिजनेभ्यः द्विलक्षात्मकः सहायताराशिः उद्घुष्टोऽस्ति।

अमेरीका-चीन-व्यापारः

अमेरिका-चीनयोः मध्ये सर्व-प्रकारक-व्यापारिक-संघर्ष विरामार्थ,
परस्परं द्वयोः देशयोः वस्तुषु शुल्कस्य अप्रवर्तनार्थ च साहमत्यं
सञ्जातम्। वाशिंगटन-नगरे द्वितीय-स्तरीय-सम्भाषणस्य अनन्तरं पक्ष-
ट्वयेनापि संयुक्त-वक्तव्यं प्रख्याप्य एकमपरं विरुध्य व्यापारिक-संघर्षस्य
त्यागस्य संकल्पोऽपि विहितः। उभयो: देशयोः मध्ये भूरिमासेभ्यः
जायमानाद् आपीडादनन्तरं घोषणेयं प्रख्यापितास्ति।

रविशंकर:

विद्युत्-सूचना-प्रौद्योगिकीय-मन्त्री रविशंकरप्रसादः अद्य उत्तर-
प्रदेशस्य गौतमबुद्ध-नगर-जनपदस्य डिजिटल ग्रामस्य दनौरी कलां
इत्यस्य यात्रां कृतवान्। अनेन 'सामान्य-सेवा-केन्द्र' द्वारा स्थापितानां
विभिन्नैकांशानाम् अवलोकनं कृत्वा प्रोक्तं यत् प्रशासनम् अंकीय-वित्त-
व्यवस्थां समेधयितुम् समीहते। येन जना: आधिक्येन लाभान्विताः भवेयुः।
अस्मिन्नवसरे केन्द्रीयो मन्त्री स्थानीय-सांसदश्च डाक्टर महेश-शर्मापि
उपस्थित: आसीत।

वस्तुसेवाकर-विधेयकमधिकरणम्‌

वस्तु-सेवा-कर-परिषदा केन्द्रं राज्याणि च समादिष्टानि यत् तानि
यथाशीघ्रं निवेदन-पुनर्विचार-प्राधिकरणानां प्रवर्तनं कुर्युः। येन तद्विषयिण्यो
समस्याः त्वरया समाहिताः स्युः। स्रोतोभिः सूच्यते यत् जी.एस.टी. परिषदः
सचिवालयेन केन्द्राय, राज्येभ्यश्च सन्दर्भेऽस्मिन् शीघ्रं कार्याचरणार्थ पत्राणि
अपि प्रेषितानि सन्ति। सचिवालयेन इदमपि प्रोक्तमस्ति यत् तानि
प्राधिकरणस्य कृते सदस्यान् अपि शीघ्रमेव संयोजयेयुः येन प्राधिकरणस्य
कार्य सुचारुतया प्र्वतेत।

नासा-उपग्रहः

नासा अभिकरणस्य ग्रहान्वेषक-उपग्रहेण प्रायः अष्ट-सहस्र-
किलोमीटरमितां दूरीम्‌ अतिकाम्य चन्द्रमसः परिक्रमा साफल्येन
समनुष्ठिता। ततश्च तेनोपग्रहेण द्वि-शत सहस्राधिकानि चित्राणि अपि
प्रेषितानि। उपग्रहोऽयम् अप्रैल-मासस्य अष्टादशे दिवसे फ्लोरिडायाः कैप
केनावरल' वायुसेनाकेन्द्रात् प्रक्षेपितः आसीत्।

                                                    ॥ इति वार्ता: ॥
