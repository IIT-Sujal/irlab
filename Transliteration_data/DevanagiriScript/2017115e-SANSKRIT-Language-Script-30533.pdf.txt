संस्कृतवार्ता

दिनांकः 05-11-2017
 सायं - 06:10

प्रवाचकोऽनुवादक - निरञ्जन-कुमार-निर्मलः

आशुलिपिक: -सुशील कश्यप:

इयम्‌ आकाशवाणी

सम्प्रति वार्ताः श्रूयन्ताम्

प्रवाचकः - निरञ्जन-कुमार-निर्मलः
मुख्यवार्ताः

 

ई प्रधानमन्त्री नरेन्द्रमोदी कांग्रेसदलं कट्वालोचयत्। तेनोक्तं यत् कांग्रेसदलीया: जनाः
चिन्तिताः सन्ति यतोहि तेषां सम्पत्तीनाम् अधिग्रहणं भविष्यति।

* प्रशासनेन वर्षद्वयात् उत् वा इतोप्यधिक-कालात्‌ निष्क्रियं प्रायः द्विलक्ष-समवायाः
पिहिताः सन्ति।

* बिहारे दुरापन्नायां नौकानिमज्जन-दुर्घटनायां न्यूनान्नयूनाः द्वादशजनाः मृताः अपरे
षोडशजनाश्च विलुप्ता: सूच्यन्ते।

० अपिच

० जापाने काकामीगहारा-स्थले समायोजितायां स्पर्धायां चीनं पराजित्य भारतीय-
महिलादलेन महिला-हॉकी-एशिया-चषक-स्पर्धा स्वायात्तीकृता।

 हिमाचलप्रदेश: निर्वाचनम्‌

प्रधानमन्त्री नरेन्द्रमोदी अद्य अव्रवीत् यत् प्रशासनं जनानम् आकांक्षाः प्रपूरयितुम्
कार्यमाचरति। तेनोदीरितं यत् युवजनेभ्यः वृत्यवसराः वृद्धेभ्यः स्वास्थ्य-सेवाः अथ च बालेभ्यः
सम्यक्-शिक्षा उपपादयिष्यते। हिमाललप्रदशेस्य ऊना-नगरे नैर्वाचनिकीं सभां सम्बोधयन् श्री
मोदी न्यगदत् यत् प्रशासनेन सुनिश्चेष्यते यत् केन्द्रप्रशासन द्वारा प्रदत्तस्य धनस्य उपयोगः
जनकल्याणाय स्यात्। वस्तुसेवाकर- विषये प्रधानमन्त्रिणा प्रोक्तं यत् वस्तुसेवाकरः लोकैः
सोत्साहं सत्कृतः। अत्रान्तरे, मुख्यमन्त्रिणा वीरभद्रसिंहेनापि शाहतलाई-स्थले जनसभा

सम्बोधिता। अद्यापराहणे हिमाचलप्रदेशे कांगड़ा-जनपदस्य पालमपुरस्थले परिवर्तन-जनसभां
सम्बोधयत्‌ श्री मोदी व्याहरत्‌ यत् केन्द्रे राष्ट्रिय-लोकतांत्रिक-संयुति-प्रशासनं विकास-मन्त्रं
निधाय अग्रेसरति। असौ न्यगदत्‌ यत्‌ सद्यस्तन-प्रविधीनां लाभः कृषकेय्यः स्यात्‌ एतदर्थं
प्रशासनेन प्रयासो विधीयते। तेनोदीरितं यत्‌ प्रधानमन्त्री सौभाग्य-योजनया जनानां गृहेषु
विद्युत् सौविध्यम् उपपादितम्।

 

प्रधानमन्त्री नरेन्द्रमोदी कांग्रेसदलं कट्वालोचयत्। तेनोक्तं यत् काग्रेसदलीयाः जनाः
चिन्तिताः सन्ति यतोहि तेषां सम्पत्तीनाम् अधिग्रहणं भविष्यति।

प्रशासनं-समावायाः

प्रशासनेन वर्षदृयात्‌ उत्‌ वा इतोप्यधिक-कालात्‌ निष्क्रियं प्रायः द्विलक्ष- समवायाः
पिहिताः सन्ति। एतेषां समवायनां बैंकलेखासु अपि प्रतिबन्धः प्रवर्तितोऽस्ति।

जम्मूकश्मीरे-व्यापादितौ

जम्मूकश्मीरे बारामूला-जनपदस्य उरीक्षेत्रे नियंत्रण-रेखायां सेनामिः अवैधप्रवेशस्य
प्रयासः मोधीकृतः आतंकवादिद्रयं च व्यापादितम्‌। आरक्निमहानिदेशकेन सूचितं-यत्‌ सम्प्रति
क्षेत्रेऽस्मिन्‌ अन्वेषणाभियानं निरस्तमस्ति।

 

उत्तरप्रदेशः आतंकवादी

 

उत्तरप्रदेशारक्षिबलस्य आतंकरोधिगुल्मेन संदिग्धातंकवादी अबु-जाहीदः गतरात्रौ
मुम्बय्यीतः निगृहीतः। असौ उत्तरप्रदेशस्य आजमगढस्य निवासी वर्तते। आतंकरोधिगुल्मेन
निगदितं यत्‌ अबुः सउदी-अरबे निवसति स्म अथ च आतंकवादिक्रियाकलापेषु युवानः
प्रोत्तेजयति स्म।

 

 
बिहार नौका दुर्घटना

बिहारे दुरापन्नायां नौकानिमज्जन-दुर्घटनायां न्यूनान्नयूनाः द्वादश-जनाः मृताः अपरे
षोडशजनाश्च विलुप्ता: सूच्यन्ते। पटना-जनपदस्य फतुहा-रक्षिस्थानक- क्षेत्रे गंगातटे पूर्वाह्ने
एकादशवाहने दुर्घनेयं संवृत्ता। मुख्यमन्त्रिणा नीतीशकुमारेण घटनामिमाम् अभिलक्ष्य दुःखं
प्रकटितम् अथ च प्रत्येकं मृतकानां निकट-परिजनेभ्यः चतुः लक्ष-रूप्यकात्मकम् अनुग्रह-राशिं
प्रदातुम्‌ उदघोषितम्‌।


राष्ट्रपति:


राष्ट्रपतिना रामनाथकोविन्देन प्रोक्तं यत्‌ खाद्य-प्रसंस्करण-क्षेत्रुषु नास्ति अवसराणां
किंचिदपि नैयून्यम्‌ अथ च वृहुदस्तरे वृत्यवसराः जनयितुं शक्यन्ते। अद्य नवदिल्ल्यां वर्ल्ड फुड

इण्डिया' कार्यक्रमस्य समापन सत्रं सम्बोधन्‌ असौ व्याहरत्‌ यत्‌ ग्रामीण-कषेत्रेषु महिलाभ्यः
उद्यमित्वेन अवसरं प्रदाय तासां आयं वर्धयितुं शक्यते। राष्ट्रपतिः प्रावोचत्‌ यत्‌ साम्प्रतं भारते
खाद्य- व्यापारः भूयोऽपि त्रिशत् अर्बुद-डांलरमित-वर्तते यो हि पंचविंशत्यधिक-
द्विसहस्रतम-वर्षं यावत् एकसहस्रम्‌ अर्बुद-डांलर-मितः भविष्यति। इदं प्रथमं वारं भारतेन खाद्य
प्रसंस्करण- क्षेत्रे एतादृश-कार्यक्रमस्य आयोजनं विहितम्। शुक्रवासरे अस्य कार्यक्रमस्य
शुभारम्भावस्ये प्रधानमन्त्रिणा वैदेशिक-निवेशकाः आमन्तिताः।

हॉकी

जापाने काकामीगहारा-स्थले समायोजितायां स्पर्धायां चीनं पराजित्य भारतीय-
महिलादलेन महिला-हॉकी-एशिया-चषक-स्पर्धा स्वायात्तीकृता। स्पर्धाश्रूखलायां भारतीयदलम्‌
अपराजेयम् अवर्तत।
                                                    ॥ इति वार्ताः ॥