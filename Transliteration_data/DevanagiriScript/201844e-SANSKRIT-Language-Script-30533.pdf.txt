दिनाकः 04-04-2018
साय - 06:10

मुख्यवार्ताः

° प्रधानमन्त्री नरेन्द्रमोदी प्रत्यपादयत् यत् तत्प्रशासनंड डा  भीमराव-
अम्बेडकरम्‌ अनुसरति।

° झारखण्डे लातेहारजनपदस्य सेरेन्दागविपिने सुरक्षाबलैः संघर्षे अद्य
पचंनक्सलवादिनो मृताः।

* विदेशमन्त्री सुषमास्वराजः अद्य त्रिदिवसीययात्रायै अज़रबैजानस्य
बाकुनगरे सम्प्राप्तवती।

० अष्टाधिक-द्वि-सहस्र-तम-वर्षीय-राष्ट्रमण्डलक्रीडा: अद्य ऑस्ट्रेलियाया:
गोल्डकोस्टे कराराक्रीडापरिसरे प्रचलति ।

प्रधानमन्त्री

प्रधानमन्त्री नरेन्द्रमोदी प्रत्यपादयत्‌ यत्‌ तत्प्रशासनं डा भीमराव-
अम्बेडकरम् अनुसरति। निर्धनतोन्मूलनायः द्रढसंकल्पो विद्यते। असौ
नवदिल्यां वेस्टर्न कोर्ट एनेक्स इत्याख्यं नूतनभवनम् उद्घाटयति स्म।
अत्रान्तरे प्रधानमन्त्री .डा  अम्बेडकरस्यादर्शं बन्धुत्वमैकतां च स्मारयन्
कथितवान् यत् विपक्षिदलानि अम्बेडकरनाम्नि गर्हितराजनीतिं कुर्वन्ति
यद्यपि तत्प्रशासनं तल्लक्ष्यं प्रपूरयितुं प्रयत्नरतं विद्यते।

नक्सलवादिनः

झारखण्डे लातेहारजनपदस्य सेरेन्दागविपिने सुरक्षाबलैः संघर्षे अद्य
पंचनक्सलवादिनो मृताः। आरक्ष्यधीक्षकेण प्रशान्त-आनन्देन सूचितं यत्‌
संघर्षोऽयं अधुनाऽपि प्रचलदस्ति।

सुषमा स्वराज:

विदेशमन्त्री सुषमास्वराजः अद्य त्रिदिवसीययात्रायै अजरबैजानस्य
बाकुनगरे सम्प्राप्तवती। श्रीमतिस्वराजः तत्र॒ व्यूह-निरपेक्षान्दौलनस्य
मध्यावधिके मन्त्रिस्तरीय-उपवेशने श्वो भागमादास्यति। अत्रावधौ सा
अजरबेजानस्य विदेशमन्त्रिणं एलमार मामादयारोफ इत्यनेन सार्धं विचार-
वमर्शो अपि विधास्यति। विदेशमन्त्रालयेन प्रतिपादितं यत् अस्मिन्नुपवेशने
विदेशमन्त्रिण: भागग्रहणम् भारतस्य आन्दोलनं प्रति सक्रियं-रचनात्मकं च
इृढसम्बन्धं दयोतयति।

संयुक्त-राष्ट्र-सुरक्षा-परिषदा अद्य नवत्रिंशदधिकैकशतं आतंकवादिनां
सूचिः प्रख्यापिता। सर्वेऽपि इमे आतंकवादिनो कथंकारमपि पाकिस्तानेन
सम्बद्धाः सन्ति।



विपक्षिदलानां तुमुल-कोलाहल-पुरस्सरं सदनयोः कार्यजातमद्यापि
स्थगितम्। लोकसभायाः कार्यारम्भे एव विभिन्‍नविषयान्यधिकृत्य
विपक्षिदलैः कोलाहलः आरब्धः। इमे कावेरीनद्याः जलप्रबन्धनमण्डलस्य
स्थापनां आन्धप्रदेशाय विशेषराज्यपदयाचनां दलितानां राष्ट्रव्यापि-
आन्दोलनम्‌ अभिलक्ष्य संसद् कार्यजातं स्थगितवन्तः। राज्यसभायामपि
द्वादशजनानां शपथग्रहणानन्तरं विपक्षिदलानां कृतकोलाहलकारणात्
राज्यसभापतिना कार्यजातं स्थगनाय बाधितम्। नवदिल्यामद्य वार्ताहरैः
सम्भाषमाणेन कांग्रेसवरिष्ठनेत्रा गुलाम-नवी-आजादेन प्रोक्तं यत् प्रशासनं
विषयेषु चर्चार्थ नैव प्रयतते। अत्रान्तरे विपक्षिदलानां दशनेतारो
समुपस्थिताः आसन्।

निर्वाचनम्

प्रमुखनिर्वाचनायुक्तः ओमप्रकाशरावतः निर्वाचनायुक्तो सुनील-अरोड़ा
अशोकलवासा च त्रिदिवसीय-अधिकारिक-यात्रायै अद्य कर्नाटक
सम्प्राप्तवन्तः। इमे राज्ये भावि-विधानसभानिर्वाचनमभिलक्ष्य अधिकारिभिः
सार्धं विविधस्तरेषु मन्त्रणाः समनुष्ठास्यन्ति। विभिन्न- राजनैतिक-
दलनेतृभिः निर्वाचनाधिकारिणाम्‌ उपवेशनम्‌ अप्रैलषष्ठ्या समनुष्ठास्यते।

राष्ट्रमण्डलक्रीडा :
अष्टाधिक-द्वि-सहस्र-तम-वर्षीय-राष्ट्रमण्डलक्रीडासु भागं॑ भजदृभ्यो
प्रतिस्पर्धिभ्यो प्रधानमन्त्रिणा शुभकामनाः व्याहता:। ट्वीट्सन्देशे

प्रधानमन्त्रिणा तेषां कठिनपरिश्रमं प्रशंसितवान्। तेन प्रोक्तं यत् समयोऽयं
योग्यताकौशलप्रदर्शनस्य विद्यते। अवधेयमस्ति यत् एकविंशतीय-
राष्ट्रमण्डलक्रीडाः अष्टाधिक-द्वि-सहस्र-तम-वर्षीय-राष्ट्रमण्डलक्रीडासु भागं
भजदृभ्यो प्रतिस्पर्थिभ्यो प्रधानमन्त्रिणा शुभकामना: व्याहता:।


                                                       || इति वार्ताः ॥।
