संस्कृतवार्ता

दिनांकः 01-04-2018 सायं - 06:10

अनुवादिका - लता
आशुलिपिक: - राजीवः

इयम् आकाशवाणी
सम्प्रति वार्ताः श्रूयन्ताम्

प्रवाचिका- लता

मख्यवार्ता:
ण

* दक्षिणकश्मीरे अद्य सुरक्षाबलैः संघर्षत्रयेषु अष्टातंकवादिनो

० विदेशराज्यमन्त्री वी.के. सिंहः अद्य इराकदेशं प्रति
सम्प्राप्तवान्‌।
* दिल्यारक्षिबलेन सी बी एस ई प्रश्नपत्रघटनायाम्‌ अद्य
त्रयोजनाः निगडिताः।
० अपि च,
* मध्यप्रदेशस्य इन्दौरनगरे गतनिशीथे भवनस्खलने मृतकानां
संख्या समेध्य दश सञ्जाता।
जम्मूकश्मीरः संघर्षः


दक्षिणकश्मीरे अद्य सुरक्षाबलैः संघर्षत्रयेषु अष्टातंकवादिनो मृताः।
घटनायां स्थानीय-नागरिकान् समेत्य सैनिकद्वयमपि पञचत्वं गतम्।
आरक्षिनिदेशकेन एस् पी. वैद्येन संसूचितं यत् अनन्तनागजनपदे एकः
अथ शोपियायाः द्रगड्क्षेत्रे अपरे आतंकवादिनो मृताः। तत्र प्रचलते संघर्षे
सैन्यकर्मिणां क्षतेः अपि सूचना वर्तते।
इराक;
विदेशराज्यमन्त्री वी.के. सिंहः अद्य इराकदेशं प्रति सम्प्राप्तवान्।
असौ इराके इस्लामिक-स्टेट इत्यस्य आतंकवादिभिः हतानां नवत्रिशद-

 
भारतीयानां पार्थिवावशेषान्‌ स्वदेशमानेष्यति। श्वः भारतमागमनानन्तरं
प्रथमम्‌ अमृतसरे हिमाचले ततो पटना- कोलकातायां च पार्थिवावशेषान्‌
परिवारेभ्यो समर्पयिष्यन्ते।
सी बी एस ई

दिल्यारक्षिबलेन सी बी एस ई प्रश्नपत्रघटनायाम् अद्य त्रयोजनाः
निगडिताः। ऐतेषु अध्यापकद्वयं तदनु एको शिक्षण-संस्थानस्य
प्रबन्धकोऽपि सम्मिलितोऽस्ति। सर्वेऽपि इमे अद्य न्यायालये प्रस्तोष्यन्ते।

इन्दौरः

मध्यप्रदेशस्य इन्दौरनगरे गतनिशीथे भवनस्खलने मृतकानां संख्या
समेध्य दश सञ्जाता। जनद्वयं व्रणितम्। साहाय्योद्धार-कार्याणि तत्र
समाप्तानि जातानि। वार्ताहरानुसारं भवनम् अष्टाशीति-वर्षात्मकं
प्राचीनमासीत्‌ | मृतकानां परिवारेभ्यो द्विलक्ष-
साहाय्यराशिप्रदानस्योदघोषणा अथ  क्षतेभ्यो पञ्चाशत्‌-सहस्रराशि-
प्रदानस्योदघोषणा प्रशासनेन कृताऽस्ति।

शिलातैलमूल्यम्‌

राष्ट्रिय-राजधान्यां शिलातैलमूल्यं विगतचतुर्षु वर्षेषु उच्चतमस्तरं
स्पृशति। प्रशासनिक-तैलसमवायाः गतवर्षस्य जूनमासात्‌ एव ईधनमूल्येषु
प्रतिदिनं संशोधनं कुर्वन्ति। अद्य दिल्ल्यां शिलातैलमूल्येषु प्रतिलीटरम्‌
अष्टादश-पणानां वृद्धि: सञ्जाता।
विदेशगमनपत्रम्‌

अमेरिकायां डानल्ड-ट्रम्प-प्रशसनस्य अभूतपूर्वान्वीक्षणावधौ एच वन
बी विदेशगमनानुमतिप्रपत्रस्य वीजा इत्यस्य कृते आवेदन- प्रक्रिया श्वो
प्रारप्स्यते। एतदर्थं त्रुटिः कथमपि नैव क्षम्या इति निर्देशो प्रसारितोऽस्ति
भारतस्य कुशलकार्यकर्तृभ्यः विदेशगमनानुमतिप्रपत्रमिदम् अत्यधिक-
वाञ्छनीयं वर्तते।
अमेरिक भारतम्

अमेरिका कथयति यत् भारतं क्षेत्रीय-वैश्विकस्तरे च महत्वपूर्ण-ऊर्जा-
सुरक्षालक्ष्यसंवर्धने तस्य महत्सहयोगित्वेन विद्यते। दक्षिणएशियायै
कार्यवाहकोपसहायक-राज्य-मन्त्रिणा टॉम-वाजड़वर्येण वक्तव्यमिदं
प्रकाशितम्‌। अवधेयमस्ति यत्‌ भारतेन दीर्घकालीन-
वातीन्धनापूर्तिक्रयविक्रयानुसारम्‌ अमेरिकातः प्रथम-तरल-प्राकृतिक-
वातीन्धन-नौभारः प्राप्तोऽस्ति।
अमेरिका दक्षिणकोरिया

अमेरिका दक्षिणकोरियादेशाभ्याम्‌ अद्य संयुक्त-सैन्याभ्यासो
प्रारन्धः। दक्षिणकोरियाप्रवक्त्रा संसूचितं यत्‌ वार्षिकसैन्याभ्यासो एकादश-
सहस्रामेरिकीयसैनिकानाम्‌ अथ नवति-सहसोत्तर-द्विलक्षदक्षिण-
कोरियाईसैनिकानां प्रशिक्षणपुरस्सरं प्रारब्धोऽस्ति।
इजरायल

गाजा-इजराइल-सीम्नि शुक्रवासरे इस्राइलसेनाभिः कृतप्रहारेषु
पञ्चदश-फिलिस्तीन-नागरिकाः मृताः। इमे  प्रदर्शनकारिणो   आसन्।
फिलिस्तीनदेशन मृतकानाम्‌ अन्वीक्षणं याचितमासीत्‌ यच्च इस्राइलदेशेन
निराकृतम्। तत्रत्यो रक्षामन्त्रिणा अविगडोर -लिबरमैन इत्यनेन प्रोक्तं यत्
तत्सेनयाकिमपि नानुचितमाचरितम्‌।
ईस्टर-उत्सवः

अद्य ईस्टर-रविवासरो विद्यते। उत्सवोऽयं प्रभोः ईसामसीह इत्यस्य
शूल्यारोहणानन्तरं पुनर्जीवित-प्रतीकत्वेन आमान्यते। गोवा-महाराष्ट्र-
तमिलनाडु-मिजोरम-मेघालयराज्यानि समेत्य देशस्य विभिन्नक्षेत्रेषु जनाः
श्रद्धापुरस्सरं ईस्टर-उत्सवोऽयम् आमान्यन्ते। अत्रावसरे गिरिजागृहेषु
विशेष-प्रार्थनासभायां जनाः भागं गृह्णन्ति। उत्सवमालक्ष्य राष्ट्रपतिना
रामनाथकोविन्देन उपराष्ट्रपतिना एम. वैकेंयानायडुना प्रधानमन्त्रिणा
नरेन्द्रमोदिना च देशवासिभ्यो शुभकामना: व्याहता:।

                                            ।। इति वार्ताः ।।
