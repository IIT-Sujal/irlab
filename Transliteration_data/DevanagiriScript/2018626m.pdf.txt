
दिनाकः 26-06-2018
प्रातः 06:55
मुख्यवाताः

 प्रधानमन्त्री श्रीनरेन्द्रमोदी ए.आई.आई.बी. इति एशिया द्वीपीय संरचनात्मक
निवेश बैंकस्य तार्तीयकम् वार्षिकमुपवेशनम् उद्घाटयिष्यति।

 एकादश सार्वजनिक-क्षेत्रीय बैंकानाम् प्रमुखाः संसदीय-वित्तीय-समितेः पुरतः
अद्य नैजं विवरणं प्रस्तोष्यन्ति।

 केन्द्रीय सांख्यिकी कार्यालयेन प्रोक्तं यद् अस्मिन् वर्षे अप्रैलमासं यावत्
एकचत्वारिंशल्लक्ष-मिताः नूतनाः वृत्तेरवसराः प्रकल्पिताः।

प्रधानमन्त्री-उद्घाटनम्

प्रधानमन्त्री नरेन्द्रमोदी अद्य मुम्बस्याम्‌ एशियामहाद्विपीय-
संरचनात्मकनिवेश-बैंकस्य तृतीय  वार्षिकोपवेशनस्य  मुख्यकार्यक्रमम्‌
उद्घाटयिष्यति। उपवेशनस्य एेषमो विषयः “संरचनात्मकविकासाय वित्तव्यवस्था
नवाचारः द्विपक्नषीयसहयोगश्चेति" वर्तते। अन्नतरं श्रीमोदी उद्योगपतिभिः
उद्योगजगतः प्रमुखैश्च साकं संभाषणं करिष्यति।

पीयूष-गोयलः

वित्तमन्त्री पीयूष-गोयलः प्रावोचत्‌ यद्‌-देशस्य सर्वाणि राज्यानि
महत्वपूर्णलक्ष्यप्राप्तये यदा स्वस्थस्पर्धां करिष्यन्ति तदैव भारतविकासस्य
पूर्णसम्भावनाः दृष्टिपथमागमिष्यन्ति। समेषां क्षेत्राणां पूर्णतोदृशा-विकासश्च
भविष्यति। मुम्बय्याम् एशिया-संरचनात्मक-निवेशबैङ्कस्य तृतीयोपवेशनमुपलक्ष्य
तेनोक्तं यत् केन्द्रस्य योजनाः राज्यानां सक्रियसहभागं बिना कथमपि साफल्यं नैव
प्राप्स्यन्ति।

संसदीय समिति-बैकम्‌

सार्वजनिकक्षेत्रस्य एकादश बैकानाम्‌ प्रमुखाः अद्य नवदिल्ल्यां संसदीय-
समित्याः सम्मुखम्‌ उपस्थास्यन्ति। इमे बेकष्रमुखाः बैकानां ऋणादानविषये,
प्रवञ्चना प्रकरणेषु च निजस्थितिं स्पष्टीकरिष्यन्ति। स्रोतोभिः सूचितं यत्
आई.डी.बी.आई., यूको, सैन्ट्रलबैंक ऑफ-इण्डिया, बैंक ऑफ इण्डिया, इण्डियन
ओवरसीजबैंक, देनाबैंक, ओरियण्टल बैंक ऑफ-कॉमर्स, बैंक ऑफ-महाराष्ट्र, यूनाईटेड
बैंक ऑफ-इण्डिया, कॉरपोरेशनबैंक, इलाहाबादबैंकम्‌ चेति बैंकानि समितेः पुरतः
बैंकानां स्थितिं समुपस्थापयिष्यन्ति। अस्याः वित्तीय-स्थायि-समितेः आध्यक्ष्यं
कांग्रेसनेता एम-वीरप्पामोइली करिष्यति। समित्यामस्यां प्राक्तन-प्रधानमन्त्री
मनमोहनसिहोऽपि सम्मिलितोऽस्ति।

केन्द्रीयसांख्यिकी-आजीविका

केन्द्रीय-सांख्यिकीकार्यालयेन प्रतिपादितं यत्‌ अप्रैलमासपर्यन्तं
एकचत्वारिंशल्लक्ष-मिताः आजीविकायाः अवसराः रचिताः। केन्द्रीय-सांख्यिकी
कार्यालयेन कर्मकरभविष्यनिधिसंघटनस्य आजीविका-कुलानां विवरणं प्रस्तुवता प्रोक्तं
यत् अस्य वर्षस्य अप्रैलमासं यावत् षड्विंशति-सहस्राधिक-एकचत्वारिंशत् लक्षमिताः
नूतनाः विधिवद्वेतनान्विताः वृत्तेरवसराः प्रकल्पिताः।

वनधन-योजना

प्रशासनेन अशेषेऽपि देशे त्रिसहस्र वन-धन-केन्द्राणां स्थापना प्रस्तावितास्ति।
एतदन्तर्गतं त्रिंशत्-सहस्र-स्वयंसेवि आदिवासीजन-समूहाश्चापि समाविशन्ति।
अस्योद्देश्यं वन्यवस्तूनां वनवासिनां च कौशल-संवर्धनं, सामर्थ्य-समेधनञ्चास्ति
ध्यानास्पदं वर्तते यत् प्रधानमन्त्रिणां श्रीनरेन्द्रमोदिना अप्रैलमासस्य चतुर्दशे दिनांके
भीमरावअम्बेडकर जयन्ती समारोहे छत्तीसगढस्य बीजापुरे वन-धन-योजनेयं प्रवर्तिता
आसीत्।

मानवीधिकारयोगः जम्मू

राष्ट्रियमानवाधिकारायोगेन सद्य एव पत्रकारस्य शुजातबुखारिणः तस्य
सुरक्षाकर्मिणश्च हत्याप्रकरणे जम्मू-कश्मीरप्रशासनाय गतदिने समनपत्रं प्रख्यापितम्।
आयोगेन सैमडेन-पत्रकारसमूहस्य प्रतिवेदने स्वतः संज्ञानं स्वीकृत्य राज्यस्य
मुख्यसचिवः आरक्षिमहानिदेशकश्च सप्ताहचतुष्टये विस्तृतप्रतिवेदनप्रस्तोतुम्
आदिष्टौ। अपि च प्रशासनं परिपृष्टं यत् एतादृशघटनानां निवारणाय तेन के-के
विशेषोपायाः कृता।

एन.बी.सी.सी-वृक्षकर्तनम्‌

दिल्लायाः आवासीयक्षेत्राणां पुनः विकासाय, नवीनीकरणाय च चतुर्दश-
सहस्राधिकानां वृक्षाणां कर्तनस्य निजनिर्णयः एन.बी.सी.सी. इत्यभि-करणेन
समर्थितोऽस्ति। अनेनोक्तं यत्‌ हरितपरिधीकरण-माध्यमेन तस्य क्षतिपूर्तिः
विधास्यते। राष्ट्रियभवननिर्माणनिगमस्य प्रबन्धकनिदेशकेन अनूपमित्तलेन
सञ्चारमाध्यमैः साकं सम्भाषणावसरे प्रतिपादितं यत्‌ एतद्धि पुनः विकासस्य
आवश्यकतास्ति। अमुनोक्तं यत्‌ नैके आवासीयप्रखण्डाः प्राचीनत्वात्‌
जर्जरावस्थत्वाच्च अनिवासनीयाः सञ्जाताः सन्ति। अतः तेषाम्‌ आधुनिकीकरणम्‌
अत्यावश्यकमस्ति।

फीफा-विश्वचषकस्पर्धा

फीफा विश्वचषकपादकन्दुकस्पर्धामालिकायां गतरात्रौ पुर्तगाल-इरानदलयोः
स्पर्धा-साम्यत्वे अवसिता। तथापि पुर्तगालेन द्वितीयचक्रे प्रवेशोऽधिगतः। स्पेन-
योरक्को दलयोरापि स्पर्धा साम्येनावसिता। अपरस्मिन् द्वन्द्वे उरुग्वेदलेन रूसवृन्दं
गोलत्रयं विरुध्य शून्येन पराजितम्। अपि च सऊदी-अरबेन इजिप्टदलं गोलद्वयं
विरुध्य एकगोलाङ्केन पराजितम्।
