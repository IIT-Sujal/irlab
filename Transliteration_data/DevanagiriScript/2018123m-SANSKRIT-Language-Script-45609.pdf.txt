
दिनांकः 23-01-2018

प्रातः 06:55

मुख्य-वातीः

* प्रधानमन्त्री श्रीनरेन्द्र-मोदी दावोस्-नगरे अद्य वैश्विकार्थिक-मञ्चस्य
अष्ट-चत्वारिंशं पूर्णोपवेशनं सम्बोधयिष्यति।
° अद्य दिल्ल्यां राजपथे गणतन्त्र-दिवसीय-शोभायात्रायाः पूर्ण- परिधानाभ्ष्यासो विधास्यते।

 

* कृतज्ञ-राष्ट्रम् अद्य ख्यात-स्वाधीनता-सेनान्यः नेताजी-सुभाष-चन्द्र-
बोसस्य जन्मतिथिम् उपलक्ष्य तस्मै श्रद्धाञ्जलिं समर्पयति।

प्रधानमन्त्री-दावोस्‌

प्रधानमन्त्री श्रीनरेन्द्र-मोदी स्विटजरलैण्डस्य दावोस्-नगरे अद्य
वैश्विकाथिक-मञ्चस्य अष्ट-चत्वारिंशं पूर्णोपवेशनं सम्बोधयिष्यति।
औद्घाटनिकं सत्रं वैश्विकार्थिक-मञ्चस्याध्यक्षेण क्लाउस्-श्वाब-वर्येण
अध्यक्षयिष्यते। सम्मेलनेऽस्मिन् श्रीमोदी जगतः श्रेष्ठैः उद्योग-पतिभ्निः
भारतीय-कार्य-कार्यधिकारिभिश्चापि सार्ध मन्त्रयिष्यते। प्रधानमन्त्रिणा
तत्रोपस्थितस्य विश्व-वाणिज्योद्योग-पति-वृन्दस्य समक्षं नूतन-भारतस्य

स्वरूपं समुप-स्थाययिष्यते। श्रीनरेन्द्र-मोदी दावोस्-नगरे स्विटजरलैण्ड-
राष्ट्रपतिना अलेन-बर्सेट-वर्येण समं दवि-पाक्षिकीं मन्त्रणां व्यधात्।
श्रीमोदिना प्रोक्तं यत् जगतः प्राचीनतमे लोकतन्त्रे भारत-स्विटजरलैण्डे
सम्प्रति पारस्परिक-सम्बन्धान्‌ भूयोऽपि दृढतरान् विधातुं बद्ध-परिकरे
स्तः।

पूर्णपरिधानाभ्यासः

अद्य दिल्ल्यां राजपथे गणतन्त्र-दिवसीय-शोभायात्रायाः पूर्ण-
परिधानाभ्यासो विधास्यते। पूर्वभ्यासोऽयं दशकलोने दशवादने विजय-चौक-
स्थलात्‌ समारभ्य रक्तदुर्गपर्यन्तम्‌ अनुवर्तिष्यते। एतन्मार्गे सर्वेऽपि
कार्यालयाः एक-वाटन-पर्यन्तं पिहिताः स्थास्यन्ति।

अन्तारष्टरियमुद्राकोषः-भारतम्‌

अन्ताराष्ट्रिय-मुद्रा-कोषेण प्रोच्यते यद् भारतम् प्रवर्तमाने अष्टाधिक-
द्वि-सहस्र-तमे वर्षे प्रतिवेशिनश्चीनदेशस्य षड्-दशमलव-अष्ट-मित-
वृद्ध्याकलनापेक्षया प्रतिशतं सप्त-दशमलव-चतुर्मिताम् आर्थिक-
वृद्धिमवाप्य जगतस्तीव्रतमा अर्थव्यवस्था सेद्धुमर्हति। एतच्च तथ्यं
गतदिवसे दावोसे प्रसारिते वैश्विके आर्थिकाकलने प्रकाशमानीतम्‌|

भारतम्‌-विश्वबैंकम्‌
भारतम्‌ उत्तराखण्डस्य नगर-परिसीमा-कषेत्रेषु जलापूर्तिसेवां भद्रतरां
विधातुं विश्वकैकात्‌ दवादश-कोटि-डंलर्‌-मुद्राणाम्‌ सन्धि-पत्रं॒हस्ताक्षरैः
प्रमाणीकृतवत्। सन्धिरयं गतदिवसे नवदिल्‍ल्यां विश्वबैंकस्य कार्यकारि-
निदेशकेन हिशाम-अब्दो-वर्येण, वित्त-मन्त्रालयीय-संयुक्त-सचिवेन
समीरकुमार-खरे-वर्येण, अन्यैश्चाधिकारिभिः हस्ताक्षरैः प्रमाणितः।

नेताजी-जन्मतिथिः

कृतज्ञ-राष्ट्रम् अद्य ख्यात-स्वाधीनता-सेनान्यः नेताजी-सुभाष-चन्द्र-
बोसस्य जन्मतिथिम् उपलक्ष्य तस्मै श्रद्धाञ्जलिं समर्पयति। सप्त-
नवत्यधिके अष्टादश-शत-तमे वर्षे श्रोनेताजी ओडिशायां कटक-प्रान्ते जनिं
लब्धवान् आसीत्। अवसरेऽस्मिन् अद्य देशस्य अनेकेषु भागेषु अनेक-
विधाः कार्यक्रमाः समायोज्यमानाः सन्ति।
