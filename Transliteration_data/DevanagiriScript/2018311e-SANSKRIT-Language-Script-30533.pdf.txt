संस्कृतवार्ताः

प्रवाचकोऽनुवादकश्च - पुरुषोत्तमशर्मा 
टंकण-सहायकः - राजीवः

इयम् आकाशवाणी

सम्प्रति वार्ताः श्रूयन्ताम्

प्रवाचकः - पुरुषोत्तमशर्मा

७ प्रधानमंत्री नरेन्द्रमोदी सौरोर्जसः उपयोगिता संबर्धनाय अल्पमूल्यात्मकविश्वासनीयार्थव्यवस्थायाः समाह्वानं
कृतवान्।

अन्ताराष्ट्रियसौरोर्जासंयुतिसम्मेलनस्य उद्घाटनावसरे प्रधानमंत्री नरेन्द्रमोदी श्रीलंकाबंग्लादेशयोः राष्ट्रपतिभ्यां
सह द्विपक्षीयसम्भाषणं कृतवान्।

 अपि च



७ राष्ट्रपतिः रामनाथकोविन्दः पंचदिवसीययात्रायाः प्रथमचरणे मारिशसदेशस्य राजधान्यां पोर्ट लुई-नगर्यां
संवृत्तः।

प्रधानमंत्री

नवदिल्याम् प्रथमान्ताराष्ट्रिय-सौरोर्जासंयुतिसम्मेलनं प्रारब्धम्| प्रधानमन्त्री नरेन्द्रमोदी फ्रांसदेशस्य राष्ट्रपतिः
इमैन्युअलमैकरौनश्च सम्मेलनस्य सहाध्यक्षतां कृतवन्तौ। अत्रावसरे सौरोर्जसः प्रति भारतस्य प्रतिबद्धतां प्रकटयन् श्रीमोदी
प्रावोचत्‌ यत्‌ भारतं सौर संयुते: सदस्य राष्ट्रेभ्यः प्रशिक्षणं प्रदास्यति। अनुसन्धानाय च सहयोगं करिष्यति। सममैवोक्तं यत्
भारतेन सौरोर्जसा द्वाविंशत्युत्तरद्विसहस्रवर्षं यावत् पादोनद्विशत् गीगावाटमिंत विद्युदोत्पादनलक्ष्यं निर्धारितम्।

प्रधानमंत्री द्विपक्षीयवार्ताः

प्रधानमंत्रिणा नरेन्द्रमोदिना अन्ताराष्ट्रिय सौरसंयुति-सम्मेलनावसरे श्रीलंकाबांग्लादेशयोः राष्ट्रपतिभ्यां सह
मन्त्रणा कृता। अत्रावसरे तेन सम्पर्कविकाससहयोगप्रभृति विषयाः परिचर्चिताः।

 
विधानमण्डलसम्मेलनम्

संसद-भवनस्य केन्द्रीयसभागारे जनप्रतिनिधिसम्मेलनस्य समापन-सत्रे उपराष्ट्रपतिना एम. वेंकैया-नायडुना
सदनस्य कार्यान्वयनाय जनप्रतिनिधयः अध्यर्थिताः। सदनस्य स्थगन विषये तेन चिन्ता प्रकटिता वित्त मत्रीणा अरुण
जेटलिना अपि संसदः संस्कृति-रक्षणाय जनप्रतिनिधीनां सहयोगः अभियाचितः

राष्ट्रपति: मॉरिशस

राष्ट्रपति: रामनाथकोविन्द: मॉरिशस-मडगास्तरदेशयो: पञ्चदिवसीयाधिकारिकयात्रायाः प्रथमचरणे मारिशस
राजधानीं पोर्ट-लुई नगरीं सम्प्राप्त। असौ तत्र महात्मागांधि-संस्थाने छात्रान् सम्बोधयिष्यति। सममेव मारिशस देशस्य
स्वतन्त्रतायाः स्वर्णजयन्ती समारोहे मुख्यातिथित्वेन सहभागं करिष्यति।

जम्मू कश्मीर कन्द पुष्पोधानम्

जम्मूकश्मीरस्य श्रीनगरे जलझील इति सरोवरस्थे कन्द-पुष्पोद्याने भ्रमणावसरे जनेभ्यः निशुल्कान्तर्जालसौविध्यं
प्रदास्यते। अस्य मासस्य पञ्चविंशति दिनाकांत् सामान्यजनानां भ्रमणाय कन्दपुष्पोद्यानम् उद्धाटयिष्यते।

मुख्य न्यायाधीशः ओडिशा

प्रधानन्यायाधीश: दीपकमिश्र: किशोरापराधिनां पुनर्वास: तेभ्य: आजीविकावसरप्रदानं च सबलं समर्थितवान्!
ओडिशायाः कटकनगरे किशोरन्यायप्रकरणं समाहवानानि च विषयमधिकृत्य राज्यस्तरीय-सम्मेनलस्य उद्धाटनावसरे
तेनोक्तं यत् पुनर्वास-अजीविकाभ्यां किशोराणाम् आत्मविश्वासः संवर्धयिष्यति।

                                                                ॥ इति वार्ताः ।।