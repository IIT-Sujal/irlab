संस्कृतवार्ताः
दिनांक:- 14-02.2018
सायम्‌ - 06:10

मुख्यवार्ताः

 गृहमन्त्री राजनाथसिंहः जनान्‌ समाकारितवान्‌ यत्‌ ते विखण्डनवादिनो विरुध्य सम्भूय
योद्धुं तत्पराः भवन्तु।

७ राष्ट्रपतिना रामनाथकोविन्देन वैज्ञानिकानाम् आह्वानं कृतं यत् ते कृषकाणामुन्नयनार्थं
प्रविधीन् आविष्कुर्युः।

 यूनामातंकिगुल्मेषु समावेशमाश्रित्य सेनया चिन्ता प्रकाशिता।
 
 अमेरीकया संचेतितम् यत् पाकिस्तान-पोषिताः आतंकिगुल्माः भारते आक्रान्तुमर्हन्ति।

राजनाथ-यात्रा

गृहमन्त्री राजनाथसिंहः न्यगदत् यत् देशवासिभिः सम्भूय विखण्डनवादि-तत्वानि
विरुध्य कार्यम् आचरणीयम्। नवदिल्ल्यां जल मिट्टी रथ यात्रायै हरितध्वजप्रदर्शनपूर्वकं
प्रस्थानानुमति-प्रदानानन्तरम् अनेनैतत् प्रतिपादितम्। श्रीसिंहेन प्रोक्तं यत् अस्याः यात्रायाः
उद्देश्यं राष्ट्रस्य समुन्नयनं वर्तते। गृहमन्त्रिणा भणितं यत् प्रशासनं द्वाविंशत्त्युत्तर-द्वि-सहस्त्रं
वर्ष-पर्यन्तं नूतन-भारतस्य निर्माणार्थं प्रयतमानमस्ति।

राष्ट्रपतिः उत्तरप्रदेश

राष्ट्रपतिना रामनाथकोविन्देन प्रतिपादितं यत् राष्ट्रनिर्माणे कृषकाणां महती भूमिका
वर्तते। वैज्ञानिकैश्च कृषकाणामायवर्धन-क्षेत्रे नूतन-प्रविधयः अन्वेषणीयाः। उत्तरप्रदेशे कानपुरे
अद्य एतद्वर्षीयं कृषि-विषयकम् एग्रीकोन-इत्याख्यम् अन्ताराष्ट्रियं सम्मेलनमुद्धाटयता अनेन
सर्वमेतत् निगदितम्। सम्मेलनस्यायोजनं चन्द्रशेखर आजाद कृषि-प्रौद्योगिकी विश्वविद्यालये
विधीयते। राष्ट्रपतिना विश्वविद्यालय परिसरे एग्री एक्स्पो प्रदर्शनी अपि समुद्धाटिता। राज्यपालः
रामनाइकः राज्यकृषिमन्त्री सूर्यप्रतापशाहीः चापि सम्मेलने भागं अभजताम्।

सेना-आतंकः

सैन्यबलेन आतंकिगुल्मेषु यूनां सम्मेलनविषये भृशा चिन्ता प्रकाशिता। प्रोक्तं च यत्
यूनाम् आतंकिगुल्मेषु समावेशनम् अवरोधनीयम्। उत्तरीयभागस्य समादेष्ट्र-प्रमुखः लेफ्टीनेंट
जनरल देवराज आंबू प्रत्यपादयत् यत् देशं विरुध्य शस्त्रोत्तोलनपरान् आतंकिनो विरुध्य सैन्यबलं
सम्यक् प्रत्युत्तरिष्यति। अनेनोक्तं यत् शत्रवः हताशामनुभूय निर्बलान् नागरिकान् प्रहरन्ति। यदा
ते सीम्रि अवैधप्रवेशायासे वैफल्यं गच्छन्ति तदा हताशया ते सैन्यशिविरेषु आक्रमणं कुर्वन्ति।

पाकिस्तान-अमेरीका-भारतम्‌

अमेरिकया निगदितं यत्‌ पाकिस्तानपोषिताः आतंकिगुल्माः भारते यथावदेव अक्रमणानि
कर्तुं पारयन्ति। अमेरीकीय चारविभागीयो निदेशकः डन कोट्सः सूचयति यत्‌ वाशिंगटने सीनेट
सदनस्य प्रवर-समितेः समक्षं इर्दृशि साक्ष्यानि दृष्टिपथमवतीर्णानि सन्ति। तेन निगदितं यत्
पाकिस्तान-समर्थितातंकि-गुल्माः भारत-आफगानिस्तानयोः आक्रमणानि दुरापादयितुं
षड्यन्त्ररचनार्थं पाकिस्तानभूमेः दुरूपयोगं करिष्यन्ति। कोट्स-वर्यः न्यगदत् यत् पाकिस्तानम्
आतंकिनाम् अनारतं साहाय्याचरणेन चीनसख्येन च अमेरीकाकृते संकटास्पदं जायते।
अमेरीकायाः वक्तव्यमिदं जैश-ए-मोहम्मदाख्य-आतंकिगुल्मस्य आतंकिभिः जम्म्वां सुजवां
सैन्यशिविरे विहिताक्रमणानन्तरं समागतमस्ति।

महाशिवरात्रिः

समस्तेदेशे कतिपय भागेषु महाशिवरात्रिपर्व अद्य आमान्यते। कतिपय भागेषु पर्वेदं ह्यः
मानितम् आसीत्। शिवालयेषु श्रद्धालूनां शिवभक्तानां पंक्तिततयः दृष्टिपथमवतरन्ति। अस्मिन
पावने शिवरात्रि पर्वावसरे राष्ट्रपति-उपराष्ट्रपति-प्रधानमन्त्रिभिः देशवासिनो मांगलिक वचोभिः
वर्धापिताः।

 

दिल्ली-निगडनम्‌

दिल्ल्यारक्षिबलस्य विशिष्ट-शाखया इण्डियन मुजाहिदीन इत्यातंकिगुल्मस्य एको
वांच्छ्तातंकवादी निगडितः। आरिज-खान-आलियासाख्योऽयम्‌ आतंकी भूरि आतंक्याक्रमण-
सन्दर्भेषु अन्विष्यमाणः अवर्तत्।

ईरानस्य राष्ट्रपतिः हसन रुहानी त्रिदिवसीय यात्राप्रसंगे श्वः भारतमायास्यति,
शनिवासरे तस्य औपचारिकी स्वागत-सपर्या करिष्यते। अनेन राष्ट्रपतिना रामनाथकोविन्देन,
प्रधानमन्त्रिणा नरेन्द्रमोदिना साकं सम्भाषणं विधास्यते। अत्रावसरे देश-द्वयमध्ये सम्बन्धोन्नयन-
विषयस्य समीक्षापि विधास्यते। राष्ट्रपतिः रुहानी हैदराबादमपि गमिष्यति।

इस्राइल आरक्षिबलेन उत्कोचग्रहणारोपे प्रधानमन्त्रिणः वेन्यामिन नेतेन्याहू इत्यस्य
अभियुक्तीकरणं संस्तुतमस्ति। आरक्षिबलेन प्रोक्तं यत्‌ पृथक्‌-प्रथक्‌ प्रकरणद्भये उत्कोच-वश्चना-
विश्वासघातादिषु नेतन्याहूं विरूध्य पर्याप्त-सक्ष्याणि उपलब्धानि सन्ति। आरक्षिभिः प्रोक्तं यत्‌
हॉलीवुड-चलचित्र-निर्माता इस्राइलनागरिकश्च आरनान-मिलकानः, अस्ट्रेलियादेशस्य व्यापारी
च विगतदशवर्षेभ्यः नेतन्याहवे, तत्परिवाराय च उपायनानि प्रयच्छन्ति। अतः परं तत्रत्यो
महाधिवक्ता निर्णेष्यति यत् वेन्यामिन नेतन्याहौ अभियोगः चालनीयो न वा? अत्रान्तरे
नेतन्याहुना प्रोक्तं यत् सर्वे आरोपाः निराधाराः सन्ति।

                                             ॥ इति वार्ता: ॥।
