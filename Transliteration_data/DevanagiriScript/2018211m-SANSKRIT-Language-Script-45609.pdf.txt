
दिनांकः 11-02-2018

प्रातः 06:55

मुख्य-वार्ताः

* प्रधानन्त्री श्रीनरेन्द्रमोदी अद्य दुबई-नगर्या विश्व-प्रशासन-सम्मेलनं समुद्बोधयति।

°भारत -सयुक्तअरब-अमीराताभ्याम्‌ ऊर्जा-रेल-मानवसंसाधन-वित्त-सेवाभिः

सम्बद्धानि पञ्च सन्धि- पत्राणि हस्ताक्षरैः प्रमाणितानि।

* जम्मू-नगरस्थे सुंजवान-सैन्य-स्थात्रे सुरक्षा-बलैः जैशे-मोहम्मदेति-आतंकि-

गुल्मस्य द्वौ सदस्यौ गोलिका-घातं हतौ।

प्रधानमन्त्री-सम्मेलनम्

प्रधानमन्त्री श्रीनरेन्द्रमोदी अद्य दुबई-नगरे विश्व-प्रशासन-सम्मेलनस्य आद्ये
दिवसे बीजोदबोधनं प्रस्तौति। सम्मेननेऽस्मिन्‌ भारतं सम्मान्यातिथि-रूपेण समा-
मन्त्रितं विराजते। तत्र चत्वारिंशदधिक-शताधिकाः देशाः भागमाददानाः विदयन्ते।
संयुक्त-अरब-अमीरात-स्थः भारतीयो राजदूतः नवदीप-सूरिः व्यज्ञापयद्‌ यत्‌ श्रीमोदी
“प्रविधिः प्रशासनं चे” त्येतं प्रिय-विषयम् अधिकृत्य तत्र प्रामुख्येण स्वीयमुद्गारं
प्रकाशयिष्यति। सम्मेलनस्य पार्श्व--भागे प्रधानमन्त्री तत्र सम्प्राप्तैः विभिन्नैः विश्व-
नेतृभिः सार्धं विचार-विनिमयं विधास्यति। सम्मेलनाऽनन्तरं श्रीमोदी आरब्यैः
उद्यमिभिः सार्धं भारतस्य वाणिज्यिक-सहभागं, विनिवेशं च विवर्धायितुं विस्तृत-
चर्चा विधास्यति। एतदतिरिच्य, श्रीमोदी तत्र अबू-धाब्याम् इदम्प्रथम-तया
निर्मीयमाणस्य हिन्दू-मन्दिरस्य शिलान्यासोत्सवम् अपि साक्षात्कारिष्यति। ततः सः
दुबय्याम् आइकॉनिक्‌-ओऐरा-हाउस-इति-स्थले आप्रवासिनं भारतीय-समुदायं
सम्बोधयिष्यति।

भारतम्-संयुक्तअरबअमीरातम्

भारत-संयुक्त-अरब-अमीराताभ्याम् ऊर्जा-रेल-मानवसंसाधन-वित्त-सेवाशिः
सम्बद्धानि पञ्च सन्धि-पत्राणि हस्ताक्षरैः प्रमाणितानि। इमे सन्धयः गतदिवसे
प्रधानमन्त्रिणः श्रीनरेन्द्र-मोदिनः, अबू-धाब्याः युवराजस्य शेख-मोहम्मद-बिन-
जायेदस्य च मध्ये विस्तृत-सम्भाषणोत्तर तयोः समूपस्थितौ समनुष्ठिताः।

भारतम्‌-उज़्बेकिस्तानम्‌ 


उज़्बेकिस्तान-देशीयो विदेश-मन्त्री अब्दुल-अज़ीज-कामिलोवः द्वि-दिवसीयाम्
आधिकारिक-यात्राम् उद्दिश्य अद्य भारतं समायाति। यात्रावधौ सः विदेश-मन्त्रिणं
सुषमा-स्वराजं मेलिष्यति। विदेश-मन्त्रालयेन विगते अह्नि विज्ञापितं यन्नेतृ-द्वयं
विभिन्नान् द्वि-पाक्षिक-हित-विषयान् अधिकृत्य सविस्तरं चर्चामाचरिष्यति।


जम्मू-नगरस्थे सुंजवान-सेन्य-स्थात्रे सुरक्षा-बलैः जैशे-मोहम्मदेति-आतंकि-
गुल्मस्य द्वौ सदस्यौ गोलिका-घातं हतौ। प्रतिरक्षा-विभागीय-प्रवक्त्रा संसूचितं
यदेतस्मिन् आक्रमणे भारतीय-प क्षतोऽपि द्वौ सैन्य-कार्मिकौ वीरगतिं गतौ।

राजनाथः-संस्कृतम्

गृहमन्त्री राजनाथ-सिंहः गत-दिवसे अहमदाबादस्थे गुजरात-विश्वविद्यालये
नूतनं संस्कृताऽध्ययन-केन्द्रं समुद्घाटितवान्। एतत केन्द्रेण सम्प्रति संस्कृते
वाकटव-प्रशिक्षणार्थं षाण्मासिकः पाठ्यक्रमः प्रचालयिष्यते।
राष्ट्रापतिः

राष्ट्रापतिः श्रीरामनाथ-कोविन्दः अवादीत् यदेष देशो दुग्ध-फल-शाकानाम्‌
उत्पाद-वृद्ध्या सहैव सम्प्रति खाद्य-प्रसंस्करण-क्षेत्रे महतीं प्रगतिं विदधानो विद्यते।
सः गत-दिवसे हरियाणां सोनीपत-क्षेत्रे राष्ट्रिय-खाद्यप्रविधि-उद्यमिता-प्रबन्धन-
संस्थानस्य दीक्षान्त-समारोहं समुद्-बोधयति स्म।
