संस्कृतवार्ताः

दिनांकः 03-01-2018
प्रातः 06:55

प्रवाचकोऽनुवादकः - परमानन्द-झाः

टकण-सहायकः - सुनील-शर्मा

इयम्‌ आकाशवाणी

सम्प्रति वार्ताः श्रूयन्ताम्

प्रवाचकः - परमानन्द-झाः 
मुख्य-वार्ताः

 

प्रशासनम् अद्य राज्यसभायां त्रि:तलाक-सम्बन्धि विधेयकं

प्रस्तौति।

 

प्रशासनं ब्रूते यत्‌ प्रवर्तमान-वित्तवर्षीयं वित्तीय-संकल्प-
निक्षेपागोप-विधेयक निक्षेपकेभ्यः भूयोऽपि पारदृश्य-रीत्या

संरक्षणं प्रददाति।

 

डानल्ड-ट्रम्पेण सद्यः प्रकाशितात् कटु-वक्तव्याद् अनन्तरम्

पाकिस्तानीयः प्रधानमन्त्री राष्ट्रिय-सुरक्षा-परिषद:
आकस्मिकीं मन्त्रणाम् आकारितवान्।

अपि च,

संयुक्तराष्ट्र-महासचिव: ईराने जनानां शासन-विरोधि-
प्रदर्शनेषु अनुदिनं प्रवर्धमानां मृतक-संख्याम्‌ अभ्थिलक्ष्य
गभीरा चिन्तां प्राकाशयत्‌।

त्रिःतलाकम्‌
प्रशासनम्‌ अद्य राज्य-सभायां त्रिःतलाक-सम्बन्धि
विधेयकं प्रस्तौति। केन्द्रीय-विधिमन्त्री रविशंकर-प्रसादः मुस्लिम-

महिलानां वैवाहिकसम्बन्ध-सरक्षणाधिकार-सम्बन्धि विधेयकमिदम्‌

अद्य संसद: उच्च-सदने प्रस्तोष्यति। विधैयकमिदं लोकसभया

प्रागेव अनुमोदितमस्ति।

प्रशासनम्‌-वित्तीयसंकल्पनिक्षेपागोपविधेयकम्‌

 

प्रशासनं ब्रूते यत् प्रवर्तमान-वित्त-वर्षीयं वित्तीय-संकल्प-
निक्षेपागोप-विधेयकं निक्षेपकेभ्यः भूयोऽपि पारदृश्य-रीत्या

संरक्षणं प्रददाति। वित्त-मन्त्रालयेन ह्यः: प्रसारिते वक्तव्ये
स्पष्टीकृतं यत् सद्यस्तनेन विधेयकेन निक्षेपकेभ्यः प्रदीयमानं

संरक्षणं कथंकारमपि दुष्प्रभावितं नैव भविता। मन्त्रालयीये

वक्तव्ये प्रोक्तं यद् जनमसंचार-माध्यमैः सन्दर्भेऽस्मिन्

दुष्प्रचार्यमाणा आशंका नितरां निराधाराऽस्ति।
कर्णाटकम्-आयकरनिरीक्षणम्

कर्णाटके आयकर-विभागेन सद्यो-विहितेषु आकस्मिक-
निरीक्षणेषु मन्दिरे श्रद्धालुभिः समर्पितानां शिर:केशानां निर्यात-
क्रमे कर चौर्य-प्रकरणानि अधिगतानि सन्ति।

 

बेंगलूरू-नगरे आयकर-महानिदेशालयेन सद्य: प्रसारितायां

 

जनसंचारीय-विज्ञप्तौ व्याहृतं यद् विगते मासि केवलम् उत्तरीय-
कर्णाटके पञ्च-षष्टि-कोटि-रूप्यकाणाम् अप्रकाशितः आय-राशिः

प्रकाशमायातः|

महाराष्ट्म्‌-मन्त्रिपरिषद्‌
महाराष्ट्-प्रशासनेन राज्यस्य संरधितेभ्यो वन्य--क्षेत्रेभ्यः
स्वेच्छया बहिरागच्छभ्यः परिवारेभ्यः प्रदेयं क्षतिपूर्ति-राशिं
चतुर्गुणीकर्तुं निणीतमस्ति। एतद-विषयको निर्णयश्च गतदिवसे

मुम्बय्यामाकारिते राज्य-मन्त्रिपरिषदः मन्त्रणोप-वेशने गृहीतः।

पाकिस्तानम्‌-अमेरिका
पाकिस्तानीयः प्रधानमन्त्री शाहिद-खाकन्‌-अब्बासी गतदिने

इस्लामाबादे राष्ट्रिय-सुरक्षा-परिषदः आकस्मिकं मन्त्रणम्‌ 
आकारितवान्। इस्लामाबादस्य एष आकस्मिकः पद-क्षेपः

अमेरिकीय-राष्ट्रपतिना डानल्ड-ट्रम्पेण पाकिस्तान-विषये सद्यः
प्रकाशितात् कटु-वक्तव्याद् अनन्तरं गृहीतोऽस्ति।

पाकिस्तानमभिलक्ष्य परह्यः प्रसारिते स्वीये कटुसत्ये वक्तव्ये

ट्रम्पेण प्रोक्तं यद् विगतेषु पञ्च-दशसु वर्षेषु अमेरिकया

 

पाकिस्तानाय प्रदत्तानां त्रयस्त्रिंशदर्बुद बैद-डॉलर -मुद्रात्मकानां |

 

साहाय्य-राशीनां प्रत्युत्तरे  पाकिस्तानेन अमेरिकायै केवलं प्रवञ्चन-मयानि

 

 मिथ्या-वचनानि प्रयच्छता आतकवादिनां विकट-गुत्माः एव

संलालिताः।

संयुक्तराष्ट्म्‌-ईरानम्‌

संयुक्तराष्टर-महासचिवः एण्टोनिओ-गुरेट॒स्‌ ईराने जनानां
शासन-विरोधि-प्रदशनेषु अनुदिनं प्रवर्धमानां मृतक-संख्याम्‌
अभिलक्ष्य गभीरां चिन्तां प्राकाशयत्। तेन ईरान-स्थम्‌
इस्लामिक्-रिपब्लिक्-प्रशासनम् आगृहीतं यत्तत् शांतिपूर्ण-रीत्या
प्रदशेन-कारिणाम्‌ अधिकारं सुतरां समाद्रियेत। प्राप्त-सूचनानुसारि

तेहराने प्रवर्तमानेषु शासन-विरोधि-प्रदर्शनेषु शासकीय-सैन्यै:
विधीयमाने दमने इदानीं यावद्‌ एकविंशतिर्जना: मृत्युमुपगता:

सन्ति।

।। इति वार्ताः ।।
