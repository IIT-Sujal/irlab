संस्कृत-वार्ताः

दिनांक: 17-02-2018
प्रात: 06:55
प्रवाचकोऽनुवादकश्च - निरञ्जन-कुमार-:निर्मलः-

आशुलिपिका - मधुप्रभा

इयम्‌ आकाशवाणी

सम्प्रति वार्ताः श्रूयन्ताम्

प्रवाचकः - निरञ्जनः -कुमार- -निर्मलः-

 ईरानस्य राष्ट्रपतिः हसन-रुहानी अद्य नवदिल्ल्यां प्रधानमन्त्रिणा
नरेन्द्रमोदिना सह सम्भाषणम्‌ आचरिष्यति।

* त्रिपुरा-विधानसभानिर्वाचनार्थ नैर्वाचनिक-प्रचाराभियानं गतसायं पूर्णतां गतम्‌।
 भारतीयक्षेत्रस्य षष्टं राष्टूमण्डल-संसदीय-संघ-सम्मेलनम्‌ अद्य पटनानगरे
आरप्स्यते।

 अपि च,

 गतरात्रौ सेन्चुरियनस्थले समायोजितायांम्‌ अन्तिमायाम्‌
एकदिवसीयान्ताराष्ट्रिय-क्रिकेट्‌-स्पर्धायां भारतेन दक्षिणाफ्रीकादलम्‌
अष्टक्रीडकाणां संरक्षणपूर्वकं पराजितम्‌।

ईरान-राष्ट्रपतिः

ईरानस्य राष्ट्रपतिः हसन-रुहानी अद्य नवदिल्ल्यां प्रधानमन्त्रिणा
नरेन्द्रमोदिना सह सम्भाषणम्‌ आचरिष्यति। नेतृद्वयमध्ये द्विपाक्षिक सम्बन्धेषु
प्रगतेः समीक्षा विधास्यते सममवेव अन्ताराष्ट्रिय-क्षेत्रीय-विषयेषु परिचर्चा भविष्यति।
कतिपय-सन्धिपव्राणि हस्ताक्षरैः प्रमाणीकरिष्यन्ते इति आशास्यते।

डं. रुहानी राष्ट्रपति रामनाथकोविन्दम्‌ उपराष्ट्रपतिं वेकैया-नायडूवर्यं चाऽपि
मेलिष्यति। असौ विदेशमन्त्रिणं सुषमास्वराजमपि मेलिष्यति। द्विदिवसीय-
हैदराबादप्रवासानन्तरम्‌ असौ गतरात्रौ नवदिल्लीं सम्प्राप्तः।

प्रधानमन्त्री

प्रधानमन्त्री नरेन्द्रमोदी श्वः मुम्बय्यां जवाहरलाल-नेहरु पोर्ट ट्रस्ट इति
पोताश्रयस्य चतुर्थ-स्थानकम् उद्घाटयिष्यति। जवाहरलाल नेहरु पोर्ट ट्रस्ट द्वारा
प्रसारितायां विज्ञप्त्यां निगदितं यत् चतुर्थस्थानकस्य प्रथमचरणस्य निर्माणम्
आभिलेख्ये काले विहितम्।

त्रिपुरा-नैर्वाचनिक प्रचार

त्रिपुरा-विधानसभानिर्वाचनार्थं नैर्वाचनिक-प्रचाराभियानं गतसायं पूर्णतां गतम्।
मतदानं श्व: अनुष्ठास्यते। मतगणना च मार्चमासस्य तृतीये दिवसे भविष्यति।
शासनाधिरुढ माक्सवादि-कम्युनिस्ट-पार्टीति- दलस्य अथ च भाजपा-कांग्रेस दलयोः
मध्ये मुख्यस्पर्धा वर्तते। शान्तिपूर्णरीत्या मतदान-सम्पादनार्थं व्यापक-सुरक्षोपायाः
विहिताः सन्ति।

त्रिपुरायाः ऊनषष्टिर्विधानसभासनानां कृते श्वः मतदानं सम्पादयिष्यते।
द्विनवत्यधिक-द्विशतं स्पर्धिनः नैर्वाचनिक-स्पर्धांगणे वर्तन्ते। मार्क्सवादि-
कम्युनिस्ट-दलस्य अभ्यर्थिनः मृत्युकारणात् चारिलाम-विधानसभाक्षेत्रस्य निर्वाचनं

निरस्तमस्ति।

गुजरात-विधानसभाध्यक्षः
गुजराते वडोदरायाः रावपुरा-विधानसभाक्षेत्रस्य विधायकः राजेन्द्र-त्रिवेदी
चतुर्दश्याः विधानसभायाः अध्यक्षपदमारोढुं सर्वथा सज्जितोऽस्ति। भाजपादलस्य
राज्यैकांशस्य प्रमुखेण जितू-वघानी-वर्येण गतदिने उद्घोषितं यत् विधानसभाध्यक्ष-
पदाय श्रीत्रिवेदिनः नाम चितमस्ति। श्रीत्रिवेदी अद्य मुख्यमन्त्रिणः विजय-रुपाणिनः
समक्ष विधानसभाध्यक्ष-पदाय स्वीय-नामांकन-पत्र प्रपूरयिष्यति।

राष्ट्रमण्डलम्-पटना

भारतीयक्षेत्रस्य षष्ट राष्ट्रमण्डल-संसदीय-संघ-सम्मेलनम्‌ अद्य पटनानगरे
आरप्स्यते। द्विदिवसीय-कार्यक्रमोऽयं लोकसभाध्यक्षया सुमित्रा-महाजनवर्यया
उदघानयिष्यते। आस्ट्रेलिया-ब्रिटेन-उगाण्डा-तोगा-देशान्‌ समेत्य भूयोऽपि शतं
वैदेशिकाः भारतीयाश्च प्रतिभागिनः सम्मेलनेऽस्मिन् सहभागं करिष्यन्ति।

केन्द्रम-एकंलव्य :

केन्द्रप्रशासनं देशस्य जनजातीय-क्षेत्रेषु भूयोऽपि द्वाषष्ट्यधिक-पञ्चाशत-
एकलव्य-आदर्शावासीय-विद्यालयान् स्थापयिष्यति। स्वीय-मन्त्रालस्य आय-व्यय-
पत्रकीय-प्रावधान-विषये सञ्चारमाध्यमैः सह सम्भाषणक्रमे जनजातीय-विषय-मन्त्री
जुयेल-उराँवः न्यगदत् यत् एतादृशाः एकसप्तत्यधिक-द्विशतं-विद्यालयाः पूर्वमेव
अनुमोदिताः।

क्रिकेट

गतरात्रौ सेन्चुरियनस्थले समायोजितायांम्‌ अन्तिमायाम्‌
एकदिवसीयान्ताराष्ट्रिय-क्रिकेट्-स्पर्धायां भारतेन दक्षिणाफ्रीकादलम् अष्टक्रीडकाणां
संरक्षणपूर्वकं पराजितम्। पञ्चोत्तर-द्विशत-धावनांकानां विजय-लक्ष्यमनुसरता
त्रयश्त्रिंशतमे कन्दुकक्षेपचक्रे क्रीडकद्वयस्य हानौ भारतीयदलेन षडधिक-द्विशतं
धावनांका समर्जिताः। एकाकं विरुध्य पञ्चभिः अंकैः भारतीयदलेन स्पर्धाश्रृंखलेयः विजिता।
