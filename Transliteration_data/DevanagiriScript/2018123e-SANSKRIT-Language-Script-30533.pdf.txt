संस्कृतवार्ताः
दिनांक:- 23-01.2018
सायम्‌ - 06:10

मुख्यवार्ता:

 प्रधानमन्त्री नरेन्द्र मोदी दावोस-नगरे विश्व-आर्थिक-मच सम्बोध्य उक्तवान्‌
यत्‌ आतकवादः घातकः समस्या वर्तते।

 शिवसेना-कार्यकारिण्या प्रस्तावितमस्ति यत्‌ दलम्‌ आगामि-लोकसभायाः
विधानसभायाः च निर्वाचनम्‌ एकाकि एव संग्रामयिष्यति।

उच्चतम-न्यायालय अद्य अवादीत्‌ यत्‌ राष्टरीय-अन्वीक्षण-विभागः केरल
राज्यस्य कथिते प्रेम-युद्ध-प्रकरणे अन्वीक्षणं कुर्यात्। परं संबद्ध-पुरूषस्य
स्त्रियाः च वैवाहिक-स्थितेः अन्वीक्षणं न कुर्यात्।

प्रधानमन्त्री

प्रधानमन्त्री नरेन्द्रमोदी अवादीत् यत् आतंकवादः सर्वेषां कृते दुःखदः
घातकश्च वर्तते। श्रीमोदी स्विट्जरलैण्डस्य दावोस नगरे विश्व-आर्थिक-मंचस्य
उपवेशने श्रीमोदी अवादीत्‌ यत्‌ विश्व-आर्थिक-सम्मेलने अहम्‌ हर्षम्‌ अनुभवामि। सः
अवादीत् यत् भारतदेश: सदैव विश्वे शान्त्यर्थं कार्य करोति। सः: अवादीत् यत्‌
पर्यावरणस्य संरक्षणार्थं अपि च पर्यावरण-परिवर्तनस्य प्रतिकारार्थं भारतेन अभियान
आरब्धमस्ति।

शिवसेना

शिवसेना-कार्यकारिण्या प्रस्तावितमस्ति यत्‌ दलम्‌ आगामि-लोकसभायाः
विधानसभायाः च निर्वाचनम्‌ एकाकि एव सग्रामयिष्यति। प्रस्तावः दल-
कार्यकारिण्याः उपवेशने अद्य मुम्बय्यां स्वीकृतः। अनेन द्योत्यते यत् शिवसेना
भारतीय-जनता-पार्टी-नीत-सर्वकारं त्यक्ष्यति इति। अद्यैव दलस्य संस्थापकस्य
बाला-साहेब-ठाकरे-वर्यस्य जयंती अस्ति।

उच्चतम न्यायालय लव जेहाद

उच्चतम-न्यायालय अद्य अवादीत् यत् राष्ट्रीय-अन्वीक्षण-विभाग: केरल
राज्यस्य कथिते प्रेम-युद्ध-प्रकरणे अन्वीक्षणं कुर्यात्। परं संबद्ध-पुरूषस्य स्त्रियाः
च वैवाहिक-स्थितेः अन्वीक्षणं न कुर्यात्। प्रधानन्यायाधीशस्य पीठेन एषः: आदेशः
प्रदत्तः।

रावत मुख्य-चुनाव-आयुक्तः

श्री-ओम-प्रकाश-रावतः अद्य मुख्य-निर्वाचन-आयुक्तस्य पदभार गृहीतवान्‌।
अचल-कुमार-जौतिः अस्मात्‌ पदात्‌  ह्यः एव सेवानिवृत्तः आसीत्‌। श्रीरावतः अस्य
वर्षस्य दिसम्बर-मास-पर्यन्त पदे स्थास्यति। अद्यैव पूर्व-वित्त-सचिवः अशोकलवासा
निर्वाचन आयुक्तस्य पदं स्वीकृतवान्‌।

बाध सम्मेलनम्‌

बंधानां सुरक्षा-विषये तिरूअनंतपुरम्-नगरे अद्य द्विदिवसीय-अन्ताराष्ट्रीय-
सम्मेलनं समारब्धम्। केन्द्रीय-जल-संसाधन-राज्यमंत्री अर्जुन-राम-मेघवालः एतत्
सम्मेलनमुदघाटयत्। स्वसम्बोधने श्रीमेघवाल: उक्तवान् यत् बन्धानां सुरक्षा-विषये
विदेशेभ्यः आधुनिक-प्रविधीनाम्‌ प्रयोगस्य आवश्यकता वर्तते।

सी.बी.आई

केन्द्रीयान्वीक्षणविभाग: हीन-कृष्णागारस्य सप्ताशीत्यधिक-चतुर्शत-
कोटिरूप्यकाणां आयात-प्रकरणे अन्वीक्षणं आरब्धवान्। कार्यकारिजनैः सह मिलित्वा
इडोनेशियातः आगतस्य हीन-स्तरीय-कृष्णांगारस्य अधिक-मूल्येन राष्ट्रिय-ताप-
विद्युत-निगमाय अन्येभ्यो विद्युत्-समवायेभ्यश्च विक्रयणं कृतमासीत्।
केन्द्रीयान्वीक्षणविभागेन कोस्टल-एनर्जि-आख्य निजि-समवायं निगमस्य
अज्ञाताधिकारिण: विरूद्धय प्रथम-सूचना-प्रकरणं पंजीकारितमस्ति।

संयुक्त राष्ट्र

सयुक्तराष्ट्स्य महासचिवः अतोनियो गुतरेसः भारतं पाकिस्तानं च अवदत्‌
यत्‌ देशौ स्व-स्व-विवादान्‌ वार्तालापेन समाधयेताम्‌। तेनोक्त यत्‌ पक्षयोः सहमति
विना कश्मीर-प्रकरणे संयुक्तराष्ट्रः मध्यस्थतां न करिष्यति। श्रीगुतरेसस्य प्रवक्ता
स्टीफनदुनारिकः अवादीत् यत् सिद्धातरूपेण संयुक्तराष्ट्रस्य सेवाः सदैव उपलब्धाः
सन्ति। परं विश्वसंस्थया मध्यस्थीकरणार्थं पक्षाणां सहमतिः अनिवार्या वर्तते।

मध्यप्रदेश

गुजरातराज्यस्य पूर्वमुख्यमंत्री आनंदीबेनपटेल: अद्य मध्यप्रदेशस्य राज्यपाल-
रूपेण शपथग्रहणम्‌ करोत्‌। मध्यप्रदेशोच्चन्यायालयस्य मुख्यन्यायाधीशः हेमतगुप्तः
भोपाल-राजभवने एताम्‌ अशपत्‌।

पूर्णपरिधानाभ्यासः

अद्य नव दिल्ल्यां गणतन्त्र-दिवसीय-शोभायात्रायाः पूर्णपरिधानाभ्यासः
अभवत्‌। पूर्वाभ्यासोऽयं विजयचौकस्थलात्‌ पादोन-दशवादने समारभ्य रक्तदुर्गे
असमापयत्‌।

नेताजी
अद्य नेताजीसुभाषचन्द्रबोसस्य जयन्ती वर्तते। अस्मिन् अवसरे सांसदैः
संसदः केन्द्रीये कक्षे तस्य प्रतिमायै पुष्पांजलिः समपिर्तः।
                                                          ।। इति वार्ताः ।।
