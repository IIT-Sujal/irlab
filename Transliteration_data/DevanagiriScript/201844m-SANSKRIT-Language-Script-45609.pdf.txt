दिनांकः 04-04-2018
प्रात: 06:55
प्रवाचकोऽनुवादकश्च - परमानन्द-आाः

टकण-सहायकः - संजय-त्रिपाठी
इयम्‌ आकाशवाणी

सम्प्रति वार्ताः श्रूयन्ताम्

प्रवाचकः - परमानन्द-झाः

मुख्य-वार्ताः

* मुख्यो निर्वाचनायुक्तः ओम्प्रकाश-रावतः दिवस-त्रयात्मिकायाम्
आधिकारिक-यात्रायाम् अद्य कर्णाटकम् प्रयाति।

० उत्तराखण्डोच्च-न्यायालयेन राज्य-प्रशासनमादिष्टं यत्तद् राज्यस्य
एलौपैथी-चिकित्सकैस्तुल्यमेव वेतनम् आयुर्वेद-चिकित्सकेभ्योऽपि
प्रदद्यात्‌।


अपि च,
 
 अष्टाधिक-द्वि-सहस्र-तम-वर्षीयाः राष्ट्र-मण्डलीय-क्रीडाः अवद्य

अस्ट्रेलियायां गोल्ड-कोस्ट-क्रीडा-परिसरे प्रारभते।

कर्णाटकः-निर्वाचनायुक्ताः

मुख्यो निर्वाचनायुक्तः ओम्प्रकाश-रावतः दिवस-त्रयात्मिकायाम्‌
आधिकारिक-याव्रायाम्‌ अद्य कर्णाटकम्‌ प्रयाति। निर्वाचनोपायुक्तौ
सुनीलअरोडा-अशोकलवासा-वर्यौ अपि यात्रायामेतस्यां तेन सहकृतौ स्तः।
तत्र॒ राज्ये विधानसभायै भावि-निर्वाचनमभिलक्ष्य निर्वाचनाधिकारिणां
वृन्दमिदं विविधेषु स्तरेषु मन्त्रणाः समनुष्ठास्यति।
उच्चन्यायालयः-आयुष्‌

उत्तराखण्डोच्च-न्यायालयेन राज्य-प्रशासनमादिष्ट यत्तद्‌ राज्यस्य
एलौपैथी-चिकित्सकैस्तुल्यमेव वेतनम्‌ आयुर्वेद-चिकित्सकेभ्योऽपि प्रदद्यात्‌।
ततः पूर्वम्‌ आयुर्वेद-विदां परिसंघेन न्यायालयः संसूचित आसीत्‌ प्रशासनम्‌
आयुष्‌-चिकित्साऽभियानाऽन्तर्मतम्‌ एलोपैथी-चिकित्सकेभ्य: अष्ट-
चत्वारिशत्सहस्रम्‌, युर्वेद-चिकित्सकेभ्यश्च केवलम्‌ अष्टाविंशति-सहस्रं

रुप्यकाणि प्रददाति।
सीतारमणः-रूसः

प्रतिरक्षा-मन्त्री निर्मला-सीतारमणः गतदिने मास्को-नगरे रूसस्य
रक्षामन्त्रिणं जनरत्‌-सर्जीशोडगुं मेतितवती। उभौ नेतारौ देश-द्वय-मध्ये
प्रतिरक्षा-कषत्रीयं सहयोगं विशिष्य सैन्यप्रविधि-सहयोगम्‌ अधिकृत्य
चर्चामाचरितवन्तौ। अत्रेयं ध्यानास्पदं विद्यते यत्‌ श्रीमती सीता-रमणः
सम्प्रति अन्ताराष्ट्रिय-सुरक्षासम्मेलने भागं ग्रहीतुं रूसस्य दिवस-

त्रयात्मिकायाम्‌ आधिकारिक-यात्रायां मोस्को-नगर सप्राप्ताऽस्ति।

स्वराजः-अजर्बेजानम्‌

विदेश-मन्त्री सुषमा-स्वराजः व्यूह-निरपेक्षान्दोलनस्य मध्यावधिके
मन्त्रि-संमेलने भागमादातुम्‌ अद्य अज़र्बेजानं प्रति प्रतिष्ठते। देशस्यास्य
दिवस-त्रयात्मके यात्रावधौ श्रीमती स्वराजः तत्रत्यं सम-कक्ष, राष्ट्रपतिम्‌,
उपराष्ट्रपतिम् चापि मेलिष्यति।
राष्ट्रमण्डलीयक्रीडाः

अष्टाधिक-द्वि-सहस्र-तम-वर्षीयाः राष्ट्र-मण्डलीय-क्रीडाः अवद्य
अस्ट्रेलियायां गोल्ड-कोस्ट-क्रीडा-परिसरे प्रारभते। भारतीय-समयाऽनुसारम्
अद्यापराहिणके सार्ध-त्रि-वादने आसां क्रीडानाम् ओौपचारिकमुद्‌घाटनं

भविष्यति, यत्र भारतीया बैडमिण्टन्-तारका पी.वी.सिन्धुः अष्टाशाधिक-

 

द्विश-सदस्यात्मकस्य भारतीय-विशाल-क्रीडक-वृन्दस्य नेतृत्वमुद्वहन्ती

राष्ट्रियं त्रिरङ्ग-ध्वजं सम्भालयिष्यति। एकादश-दिवस-व्यापिनि एतस्मिन्
क्रीडा-महाकुम्भे जगतः एक-सप्ततिः राष्ट्र-मण्डल-देशाः अष्टादशसु क्रीडासु
पृथग्विधाः प्रतिस्पर्धा: संमुखीकरिष्यन्ति। विगतासु ग्लास्गो-राष्ट्रमण्डल-
क्रीडासु भारतेन चतुर्थं स्थानमलंकृतमासीत्‌।


                                                      || इति वार्ताः ।।
