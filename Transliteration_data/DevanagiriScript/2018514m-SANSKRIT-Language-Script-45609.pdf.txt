संस्कृत-वार्ताः

दिनांक: - 14-05-2018
प्रातः - 06:55

प्रवाचकोऽनुवादकश्च - परमानन्द-आाः
टकण-सहायिका - मधुप्रभा

सस्कृत-वार्ताः
इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - परमानन्द-झाः

मुख्यवार्ताः

उत्तरप्रदेशे, पश्चिमबंगाले, आंध्रप्रदेशे, दिल्ल्यां च गतसायं समापतितैः प्रबल-
झञ्झावातै: न्यूनान्न्यूना: एक-चत्वारिंशज्जनाः मृत्युमुपगताः सूच्यन्ते।
भाजपाध्यक्षः अमितशाहः अद्य नवदिल्ल्यां दलीयाधिकारिणां राष्ट्रियं
मन्त्रणोपवेशनमेकम् अध्यक्षयिष्यति।

ओडिशाया: कन्धमाल-बलांगीर-जनपदयो: गतसायं संजातेषु पृथक्पृथक्संघर्षेषु
सुरक्षाबलैः न्यूनान्न्यूना: षड् माओवादिनो व्यापादिताः।

अपि च,

आईपीएल्‌-क्रिकेट्‌-स्पर्धा-मालिकायां गतरात्रौ मुम्बय्यामायोजिते द्वन्द्वे
राजस्थान-रायल्स-दलेन मुम्बई-इण्डियन्स-दलं सप्तभिः क्रीडकैः पराजितम्।


झञ्झावातः

उत्तरप्रदेशे, पश्चिमबंगाले, आंधप्रदेशे, दिल्ल्यां च गतसायं समापतितैः प्रबल-
झज्झावातै: न्यूनान्न्यूनाः एक-चत्वारिशज्जनाः मृत्युमुपगताः सूच्यन्ते। अधिकारिक-
सूत्रैः संसूचित यद्‌ धूलि-धूसरया अति-वेगवत्या वात्यया रेल-मेटो-विमान-यानानां
यातायातानि अवरुद्धानि। वात्यौप-जनितासु पृथक्‌-पृथकग्घटनासु उत्तरप्रदेशे
अष्टादश, पश्चिमबगाले द्वादश, आधप्रदेशे नव, दिल्ल्या च द्वौ जनाः
प्राणैर्वियुक्ताः ।

भाजपा-राष्ट्रियोपवेशनम्‌

भाजपाध्यक्षः अमितशाहः अद्य नवदिल्ल्यां दलीयाधिकारिणां राष्ट्रियं
मन्त्रणोप-वेशनमेकम्‌ अध्यक्षयिष्यति। स: मन्त्रणायाम्‌ आगामि-वर्षीयैः
लोकसभानिर्वाचनैः, एतद्‌-वर्षान्तं यावन्निर्धारितैः मध्यप्रदेश-राजस्थान-छत्तीसगढ-
विधानसभा-निर्वाचनैश्च समेतान्‌ विभिन्नान्‌ संघटन-सम्बद्धान्‌ विषयान्‌ अधिकृत्य
चर्चामाचरिष्यति। प्रधानमन्त्री श्रीनरेन्द्रमोदी अपि संगोष्ठीमेनामद्य सम्बोधयेत्‌ -
इत्यामन्यते।

ओडिशा-संघर्षः

ओडिशायाः कन्धमाल-बंलागीर-जनपदयोः गतसायं संजातेषु पृथक्पृथक्संघर्षेषु
सुरक्षाबलैः न्यूनान्न्यूनाः षड् माओवादिनो व्यापादिताः। मृतकेषु उग्रवादिषु महिला-
द्वयम् अपि समाविष्टम् अवर्तत। भितरिक्तारक्षि-महानिदेशकः आर्.पी.कोचे
व्यज्ञापयत् यत् संघर्ष-स्थलेभ्य: प्रभूत-मात्रायाम्‌ आयुध-विस्फोट-
सामग्रयोऽप्यासादिताः।

प्रधानमन्त्री-वात्या.

प्रधानमन्त्री श्रीनरेन्द्र-मोदी देशस्य विभिन्नेषु भू-भागेषु गत-सायन्तन्या
प्रचण्ड-वात्यया सञ्जाताः जनधन-हानीः अभिलक्ष्य हार्दिक- विषादं व्यक्तीकृतवान्‌।
तेन वात्या-जन्य-घटनासु हताहतेभ्यो जनेभ्यः सर्वसम्भवं साहाय्यम् उपलम्भयितुं
सम्बद्धाधिकारिणो निर्दिष्टाः।

क्रिकेट्‌

विंशति-प्रतिविंशति-क्षेप-चक्राणाम्‌ आईपीएल्‌-क्रिकेट्‌-स्पर्धा-मालिकायां गतरात्रौ
मुम्बय्यामायोजिते द्वन्द्वे राजस्थान-रोयल्स-दलेन मुम्बई-इण्डियन्स-दलं सप्तभिः
क्रीडकैः पराजितम्। ततः पूर्वम्, आद्य-पाल्यां क्रीडानार्थम् अवतीणैः मुम्बई-दल-वीरैः
षण्णां क्रीडकानां क्षत्या अष्ट-षष्ट्यधिकाः शतं धावनांकाः अर्जिताः आसन्।
प्रत्युत्तरे, राजस्थान-रायल्स-क्रीडाकाः अवशिष्टे एव कन्दुक-द्वये विजय-लक्ष्यं
समासादितवन्तः।
