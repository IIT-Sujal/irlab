दिनांकः 15-06-2018
सायं - 06:10

मुख्यवार्ताः

 प्रधानमंत्री नरेन्द्रमोदी अवादीत् यत् डिजिटल-इंडिया-इत्यस्य
दिशायां ग्राम-स्तरस्य उद्यमि-जनानां एकस्य समूहस्य निर्माणं
भवति।

 प्रधानमंत्री न्यगादीत् यत् श्रेष्ठ-नवीनश्च भारतस्य कृते अस्य
कार्यक्रमस्य सतत-सुचारू-संचालनं आवश्यकं वर्तते।

 जम्मूकश्मीरे कश्मीरी-पत्रकारः सैयद-शुजात-बुखारी-वर्यः अद्य
बारामूलाजनपदे तस्य पैतृक-कब्रिस्ताने पंचतत्वे विलीन: अभवत्।

 असमे, त्रिपुरायां, मणिपुरे च सहस्र जनाः आवासहीनाः अभवन्।


मोदी

प्रधानमंत्री नरेन्द्र मोदी अवादीत् यत् डिजिटल-इंडिया-इत्यस्य
दिशायां ग्राम-स्तरस्य उद्यमि-जनानां एकस्य समूहस्य निर्माणं भवति। श्री
मोदी डिजिटल-इंडिया कार्यक्रमस्य लाभार्थिभिः सह वीडियो-कान्फ्रैंसिंग इति
दृश्यश्रव्य-सन्चार-माध्यमेन संवादं अकरोत्। प्रधानमंत्री न्यगादीत् यत्
श्रेष्ठ-नवीनश्च भारतस्य कृते अस्य कार्यक्रमस्य सतत्‌-सुचारु-संचालनं
आवश्यकं वर्तते। सः जनेषु डिजिटल-साक्षरतायाः प्रसारस्य विषये अपि बलं
दत्तवान्। श्रीमोदी अवादीत्‌ यत्‌ विगत चतु्वर्षेषु एन डी ए - सर्वकारः
डिजिटल-इंडिया-इत्यस्य विभिन्नेषु स्तरेषु कार्य करिष्यति। श्रीमोदी
अवादीत् यत् डिजिटल-इंडिया-कारणेन बी पी ओ - क्षेत्रेऽपि परिवर्तनं
दृश्यते।

सैयद

जम्मूकश्मीरे कश्मीरी-पत्रकारः सैयद-शुजात-बुखारी-वर्यः अद्य
बारामूला जनपदे तस्य पैतृक-कब्रिस्ताने पञ्चतत्वे विलीन: अभवत्।
अस्माकं वार्ताहरानुसारेण बुखारीवर्यस्य नमाज-ए-जनाजा-कार्यक्रमे
विभिन्न-वर्गाणां जना: सम्मिलिता: अभवन्‌। गतदिने अज्ञात-भुशुण्डि-
धारिणः श्रीनगरे तस्य कार्यालयस्य बहिः आगत्वा गोलिकाप्रहाराः कृतवन्तः
यस्मात् कारणात् तस्य मृत्युः अभवत्। सर्वे जनाः बुखारीवर्यस्य अपि च
तस्य अधिकारिजनानां हत्यायाः व्यापक-निन्दां अकुर्वन्‌।
 
जलाप्लावः

असमे, त्रिपुरायां, मणिपुरे च जलाप्लावेन अनेकानि स्थानानि जले
निमग्नाः सन्ति। त्रिपुरायां अद्य तृतीये दिवसेऽपि जलाप्लावस्य स्थितिः
गभीरा वर्तते। गतरात्रिकालतः नदीनाम्‌ जलस्तरे न्यूनता भवति।
गृहमंत्रालयः भारतीय-वायुसेनाया: मालवाहकवायुयानत: उत्तरप्रदेशस्य
विंशतिः नौकाभिः सह राष्टरीय-आपदा-मोचन-बलस्य-सैनिकाः प्रेषितवान्‌।
सैन्यबलानां अर्धसैन्यबलानां सैनिकाः साहाय्य-कार्येषु तत्पराः सन्ति।
प्रभावितेषु-क्षेत्रेषु अशीतिः चिकित्साटलानि प्रेषितानि सन्ति।
सहस्राधिक-जनाः आवासहीनाः अभवन्‌। त्रिपुरायां अपि अद्य तृतीयेदिवसे
अपि जलाप्लावस्य स्थितिः गभीरा वर्तते। पञ्चत्रिंशत्‌-सहस्र-जनाः
अस्थायि-पंचदशाधिकशतम्‌-साहाय्य शिविरेषु निर्वाहिं कुर्वन्ति।

छत्तीसगढ़

छत्तीसगढ़स्य बस्तरक्षेत्रस्य सूकमा-जनपदे अदय सुरक्षाबलानि त्रय:
माओवादिजनान्‌ मारितवन्तः। आरक्षिबलस्य अधीक्षकः अभिषेक-मीना
अस्याः घटनायाः पुष्टिं अकरोत्। तेन प्रोक्तम् यत् सुकमा जनपदस्य
चिंतागुफा क्षेत्रे नक्सलिजनानां संदेहस्यानन्तरं विशेष-कार्य-बलानि
अन्वीक्षणाभियानं अकरोत्। तेन प्रोक्तम् यत् नक्सलवादिन: गोलिकाप्रहाराः
अपि अकुर्वन्‌।


केरल

केरलराज्ये  कोझीकोड्जनपदे थामारासेरी-स्थलस्य पार्श्वे कटीपारायां
भूस्खलन-भीषण-वृष्टिकारणात्‌ मृतकानां संख्या इदानीं अष्टम्‌ इति
अभवन्‌। गतादिने त्रय: बालकै: सप्त जनानां शवाः प्राप्ताः आसन्।
इदानीं अपि षट् जनाः लुप्ताः सन्ति।

ईद-उल-फितर

मुस्लिम-मतावलम्बिनां पवित्ररमजान-मासपूर्ति-सूचकम् ईद-उल-
फितर पर्वः केरल राज्ये अद्य आमानयिष्यते। फतेहपुरी मस्जिद प्रमुखः
प्रवोचत्‌ यत्‌ गतरात्रौ चन्द्रमसः दर्शनाभावात् पर्वेद शनिवासरे
समायोजयिष्यते। अपरत्र सऊदी अरबे संयुक्त अरब अमीराते च अद्य
ईद-उल-फितर पर्वणोल्लासः भविष्यति।


                                                                     || इति वार्ताः ।।

 
