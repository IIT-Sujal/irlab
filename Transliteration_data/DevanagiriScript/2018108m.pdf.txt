दिनांकः 08-01-2018
प्रात: 06:55

प्रवाचकोऽनुवादकश्च -- पुरुषोत्तमशर्मा

आशुलिपिकः - ओमप्रकाश-ठाकुरः

इयम्‌ आकाशवाणी
सम्प्रति वार्ताः श्रूयन्ताम्
प्रवाचकः - पुरुषोत्तमशर्मा

मुख्य-वार्ताः

 

प्रधानमन्त्री नरेद्रमोदी अद्य ग्वालियरनगरे सीमसुरक्षाबलस्य अकादम्याम्
आरक्षिमहानिदेशकानाम् आरक्षिमहानिरीक्षकाणां च वार्षिकसम्मेलनस्य समापनसत्रं
सम्बोधयिष्यति।
 

* संसदीयकार्यमन्त्री अनन्तकुमारः अद्य राजस्थानस्य जयपुरनगरे
अखिलभारतीयसंसत्प्रतिनिधिसम्मेलस्योद्घाटनं करिष्यति।

० अपि च,

* देशस्य उत्तरपूर्वदिक्भागे शीतप्रकोपः प्रवर्ततेतराम्।

प्रधानमन्त्री

प्रधानमन्त्री नरेन्द्रमोदी अद्य मध्याहणे मध्यप्रदेशस्य टेकनपुरस्थितयां
सीमसुरक्षाबलस्य अकाटम्याम् आरक्षिमहानिदेशकानाम् आरक्षिमहानिरीक्षकाणां च
वार्षिकसम्मेलनस्य समापनसत्रं सम्बोधयिष्यति। गतदिने प्रधानमन्त्रिणा
आरक्षिपरिष्कारसम्बद्धविषयाः परिचर्चिता' सममेव श्रीमोदिना ग्वालियरनगरेअकादम्यां नवनिर्मितपञ्चभवनानाम् उद्घाटनमपि कृतम्।

राष्टपतिः

राष्ट्रपतिः रामनाथ-कोविदः अद्य उत्तरप्रदेशस्य चित्रकूटे
जगतगुरुरामभद्राचार्यदिव्याङ्गविश्वविद्यालयस्य दीक्षान्तसमारोहं सम्बोधयिष्यति।
सममेवासौ मध्यप्रदेशस्य सतनाजनपदे टीनटयातानुसंधान-संस्थाने विविधपरियोजनां
समीक्षा करिष्यति।

तमिलनाडु-विधानसभा

तमिलनाडुराज्ये विधानसभासत्रम् अद्य प्रारप्स्यते। सत्रस्यावधिनिर्धारणम्
अद्य भविष्यति। अस्मिन् सत्रे प्रमुखतया पथपरिवहनकर्मचारिणां कार्यविरामः
ओखीचक्रवातादि विषयेषु चर्चा भविष्यति।

उपनिर्वाचनप्रत्याशिनः

 
लोकसभोपनिर्वाचनानां कृते भाजपादलेन राजस्थानस्य अलवरतः
जसवंतसिंहयादवः अजमेरात् रामस्वरूप-लम्बा माण्डलगढात् शक्तिसिंहः अथ च
पश्विम-बंगालस्य नवपाडाक्षेत्रात् मन्जूबसु प्रत्याशित्वेन चिताः सन्ति। कांग्रेसदलेन
च अजमेरात् रघुशर्मा अलवरतः करणसिंहयादवः माण्डलगढतः विवेकधाकडः
प्रत्याशित्वेन समुद्घोषिताः। मतदानम् अस्य मासस्य ऊनत्रिंशत् दिनाङ्के
भविष्यति।

रक्षानवाचार-केन्द्रम्
रक्षामन्त्री निर्मलासीतारमणः गतदिने प्रोक्तवती यत्‌ रक्षाक्षेत्रे उपकरणनिर्माणे
लघुद्योगेभ्यः सहायतायै कोयम्बट्रे रक्षानवाचार-केन्द्रस्य स्थापना भविष्यति।
तयोक्तं यत् केन्द्रस्य स्थापनायै रक्षामन्त्रालयः कोयम्बटूरजनपदलघूटयोगसडघाय
प्रारम्भिकसमये विंशतिको$रुप्यकाणि प्रदाष्यति।

संसत्प्रतिनिधिः


केन्द्रीयसंसदीयकार्यमन्त्री अनन्तकुमारः अद्य राजस्थानस्य जयपुरे
अखिलभारतीयसंसद-प्रतिनिधीनां सम्मेलनस्य उद्घोटनं करिष्यति। अस्मिन्
सम्मेलने अन्तर्जालाधारितकार्याचरणविषये परिचर्चा भविष्यति।

 

पश्चिमबंगाल

 

पश्चिमबङ्गालप्रशासनेन केन्द्रात् अन्तर्जालाधारित-निविदाप्रक्रियासम्पादनाय
प्रथमपुरस्कारः प्राप्तः। गतदिने पश्चिमबङ्गालस्य मुख्यमन्त्री ममता-बनर्जी
उक्तवती यत् राज्ये षड्-त्रिंशत् सहस्रकोटिरुप्यकाणां त्रिपञ्चाशत्सहस्रपरियोजनाः
अनया प्रक्रियया सम्पादिताः सन्ति।

शीतप्रकोपः

देशस्य उत्तरपूर्वदिक्भागे शीतप्रकोपः अनवरतं प्रवर्तते। जम्मूकश्मीर-उत्तरप्रदेश-
राजस्थान-पञ्जाब-हरियाणा-हिमाचल-बिहार-झारखण्ड-पश्चिमबंङ्गालराज्येषु
कुज्झटिकया पथपरिहवनं रेलसेवा विमानसेवा च प्रभाविताः। ऋतुविज्ञान-
विभागेनोक्तं यत् आगामि कतिपयदिवसेषु अपि शीतप्रभावः संभविष्यति।

                                                               इतिवार्ताः
