संस्कृतवार्ता :
दिनांकः - 29-10-2017

सायम् - 06:10

प्रवाचकोऽनुवादकश्च - पुरूषोत्तमशर्मा
आशुलिपिक: - सुशीलकश्यप:

इयम्‌ आकाशवाणी
सम्प्रति वार्ताः श्रूयन्ताम्
प्रवाचकः - पुरूषोत्तमशर्मा

मुख्य-वार्ताः


प्रधानमन्त्री नरेन्द्रमोदी अद्य आकाशवाण्या मन की बात इत्यस्मिन् कार्यक्रमे
राष्ट्रं सम्बोधितवान्।


श्रीमोदिनोक्तं यत् अस्मिन् वर्षे हस्तशिल्प-खादी चेति उद्योगद्वये प्रतिशतं
नवति मिता वृद्धि: संजाता।

 अपिच,

 भारत-न्यूजीलैण्डयोः तृतीयैकदिवसीय-क्रिकेट-स्पर्धायां भारतेन न्यूजीलण्डाय
अष्टत्रिंशदुत्तर-त्रिशतं धावनांकानां लक्ष्यं प्रदत्तमस्ति।

मन की बात

 

प्रधानमंत्री नरेन्द्रमोदी अद्य आकाशवाण्या: मन की बात कार्यक्रमस्य सप्तत्रिंशे
संस्करणे राष्ट्रं सम्बोधितवान्। निज- सम्बोधने प्रधानमन्त्रिणा विश्वशान्त्यै भारतस्य
महत्वपूर्णा भूमिका प्रतिपादिता। भारतीय-सुरक्षाबलैः वसुधैव कुटुम्बकम् इति
भावनाया सेवाप्रदानं क्रियते। महात्मागान्धि-गौतमबुद्धयोः जन्भूमेः वीरसैनिकैः
सम्पूर्णजगति शान्तेः बन्धुतायाश्च प्रसारः विधीयते, श्रीमोदिना प्रोक्तं भारतेन
सर्वदैव महिलासमानतायाः समर्थनं विहितमस्ति। अस्मिन्‌ वर्षे हस्तशिल्प, खादी
चेति उद्योगद्रये प्रतिशतं नवति मिता वृद्धिः संजाता। तेन दीपावली-छरपर्व धनतेरस-
गान्धी-जयन्ती-स्वच्छाताभियानम्‌ एशिया-चषक- हाकिस्पर्धा प्रभूतिनां विषयाणाम्‌
उल्लेखोऽपि विहितः। सरदारबल्लभभाई पटेलस्य जन्मदिवसमभिलक्ष्य
आयोजयिष्यमाणे एकता-धावने सहभागाय प्रधानमन्त्रिणा जनाः समाकारिताः।

प्रधानमन्त्री कर्णाटक

जलसंरक्षणाय मृदा-संरक्षणाय च यूरिया इत्यस्य प्रयोगे प्रतिशतं पंचाशन्मित-
न्यूनतायै बिन्दुक्रमेण सेचनाय च प्रधानमन्त्रिणा कृषकाः अध्यर्थिताः। असौ
कर्णाटकस्य उजिरे क्षेत्रे श्रीक्षेत्रधर्मस्थल-ग्रामीण-विकासपरियोजनाद्वारा आयोजितं
कार्यक्रमं सम्बोधयति स्म। सममेव रोक्करहित-धनव्यवहार-संवर्धनाय जनाः
समाकारिताः।


 

वस्तुसेवाकर-संजालेन करप्रणाल्याः सरलातायै सर्वेक्षणं प्रारब्धम्‌ । सर्वेक्षण-
माध्यमेन करदातृणाम्‌ अनुभवाः अन्तर्जालसंकेते प्रदास्यन्ते। दूरभाषमाध्ययेन च
सम्पर्क विधाय सर्वेक्षणमिदं प्रचाल्यते।

नितिन गडकरी:

भूतल-परिवहन-जलसंसाधनमन्त्री नितिन-गडकरी प्रावोचत्‌ यत्‌ रूस-जापानयोः
समवायः भारताय जले संचाल्यमान-विमानापूर्त्यैः रूचिः प्रदर्शितास्ति। तेनोदीरितं
यत्‌ प्रशासनस्य देशे एकादशोत्तरैकशतं नदीनाम्‌ राष्ट्रिय-जलमार्गत्वेन
परिवर्तनयोजना वर्तते।

हिमाचल निर्वाचनम्‌


हिमाचल-विधानसभा-निर्वाचनानां सुचारु-सम्पादनाय निर्वाचनायोगेन
विविधपदक्षेपाः विधीयन्ते। एतदर्थं राज्ये भूयोऽपि चतुः-शतोत्तर-सप्तसहस-
मतदानकेन्द्राणि निर्मायन्ते 


इटली-प्रधानमन्त्री

इटली देशस्य प्रधानमन्त्री पाओलो जेन्टीलनी द्विदिवसीय भारत-यात्रायैः अद्य
नवदिल्ल्यां समायाति। दशवर्षानन्तरम् तत्रत्य प्रधानमन्त्री भारतं समायाति।
यात्रावधौ देशद्वयोः राजनीतिक-आर्थिकविषयेषु चर्चा भविष्यति।

 
सुषमा स्वराजः

 
विदेशमच्त्रिणा सुषमास्वराजेन अफगानिस्तान-ईरानयोः विदेशमच्त्रिभ्यां च अद्य
संयुक्तरूपेण दृश्य-प्रसारमाध्यमेन भारतात्‌ अफगानिस्तानं प्रति-गोधूम-खाद्यानस्य
प्रथमपोतः प्रेषितः; भारतीयपोतः ईरानस्य चाबहार-पोतपत्तन-मार्गेण
अफगानिस्तान यास्यति।

क्रिकेट

भारत-न्यूजीलैण्डयोः तृतीयैकदिवसीयक्रिकेट-स्पर्धायां प्रथम- क्रीडयता
भारतीयदलेन षट् क्रीडकाणां हानौ सप्त-त्रिंशत्-उत्तर- त्रिशतं धावनांकाः
समर्जिताः न्यूजीलैण्डदलं प्रदत्तलक्ष्यम्‌ अनुसरति।  वार्तालेखनसमयं यावत्
न्यूजीलैण्डदलेन सुरक्षापूर्वकं पंच क्षेपचक्रेषु चतुश्चत्वारिंशत् धावनांकाः विनिर्मिताः।

बैडमिण्टन

फ्रैंच-ओपन्‌ बैडमिण्टन स्पर्धाया: निर्णायद्वन्द्रे पुरुषएकलवर्गे किदाम्बी-श्रीकान्त:
अद्य जापानास्य केन्टा-निशिमोटो-इत्यमुं सम्मुखीकरिष्यति। भारतीय-समयानुसारेण
सायं सप्तवादने स्पर्धेऽयं प्रारप्स्यते।
