संस्कृत-वार्ताः

दिनांकः 25-03-2018
प्रात: 06:55
प्रवाचकोऽनुवादकश्च - पुरुषोत्तमशर्मा

आशुपिलिक: - शैलेन्द्र-कुमार:

इयम्‌ आकाशवाणी
सम्प्रति वार्ताः श्रूयन्ताम्‌

प्रवाचकः - पुरुषोत्तमशर्मा

मुख्य-वार्ताः

प्रधानमन्त्री नरेन्द्रमोदी आकाशवाण्या: मन की बात इति लोकप्रिय-क्रार्यक्रमे जनानां पुरतो स्वविचारान्
प्रधानमन्त्रिणा नरेन्द्रमोदिना जर्मनीदेशस्य राष्ट्रपतिना फ्रैंक-वाल्टर-स्टाइन-मायरेण सह मन्त्रणा कृता।

भारतीयमहिला-क्रिकेटदलं विंशतिविंशति-क्षेपचक्राणां त्रिकोणीय-शृंखलायाम् अद्य इंग्लैण्डदलं सम्मुखी
करिष्यति।

मन की बात

प्रधानमंत्री नरेन्द्रमोदी अद्य प्रात: एकादशवादने आकाशवाण्या: मन की बात कार्यक्रमे जनान् सम्बोधयिष्यति।
आकाशवाणी दुरदर्शनयो: सर्वाभ्यः  वाहिनीभ्यः कार्यक्रमस्य प्रसारणं भविष्यति। प्रधानमन्त्री कार्यालयस्य दूरदर्शनस्य च
यू ट्यूब संकेतमाध्यमेनापि कार्यक्रमस्य प्रसारणं भविष्यति। हिन्दी भाषायां प्रसारणानन्तरं क्षेत्रीयभाषास्वापि कार्यक्रमः
प्रसारयिष्यते।

प्रधानमन्त्री
प्रधानमंत्री नरेन्द्रमोदी गतदिने नवदिल्ल्यां जर्मनीदेशस्य राष्ट्रपतिना प्रैकवाल्टर-स्टाइन-मायरेण सह
पारस्परिकसम्बन्ध-दृढीकरणविषये सम्भाषणम् अकरोत्। अनन्तरम् एकस्मिन् ट्वीट- सन्देशे प्रधानमन्त्रिणा प्रोक्तं
यत् आवयोः मिथ: विविधविषयेषु मन्त्रणा अभवत्।

केरल न्यायालयः

केरलराज्ये केन्द्रीयान्वेषणाभिकरणस्य विशेषन्यायालयेन त्रिंशत्वर्षी-महिलायै सप्तवर्षात्मको सश्रमकारादण्डः
श्रावितः। इस्लामिक-स्टेट इत्यातंकिगुल्मे प्रवेशप्रकरणे महिलायाः संलिप्तता विद्यते। विशेषन्यायाधीशेन एस संतोष-
कुमारेण अवैधगतिविधि-निवारण-विध्यन्तर्गतं यास्मीन-मोहम्मदजाहिद इत्यस्यै पञ्चविंशति-सहस्ररूप्यकाणां दण्ड:
अपि प्रदत्त:।

राजनाथसिंह:

गृहमन्त्री राजनाथसिंह आतंकवाद-वामोग्रवाद-हिंसा-पूर्वत्तरराज्येषु उत्पन्न-सुरक्षा-समाहयानानां निराकरणे
सी.आर.पी.एफ. इति केन्द्रीयरक्षितारक्षि-बलस्य भूमिकां प्रशंसितवान्। गतदिने हरियाणायाः गुरुग्रामे
केन्द्रीयरक्षितारक्षिबलस्य स्थापना-दिवससमारोहे तेनोक्तं यत् शन्तिसुरक्षाव्यवस्थायां सी.आर.पी.एफ. बलस्य
महत्वपूर्णा भूमिका विद्यते। देशस्य आर्थिकविकासाय आवश्यकतेऽयं वर्तते।

तेलंगाना तेलुगु

तेलंगानाविधानसभया राज्ये तेलुगु भाषायाः अनिवार्यता सम्बद्धं विधेयकं परितम्‌। भाजपा-
तेलुगुदेशम्‌-ए.आई.एम्‌.आई एम्‌ माकपा दलानि समेत्य सर्वैः विधेयकमिदं समर्थितम्‌। अनेन आगामि शिक्षणसत्रे
चरणबद्धरीत्या प्रथम कक्ष्यातो दशर्मी यावत्‌ तेलुगु भाषाया: अनिवार्य रूपेणाध्ययनं भविष्यति।

छत्तीसगढ़े निगडनम्‌

 
गतदिने छत्तीसगढराज्यस्य सुकमाजनपदे सैन्यबलैः सप्त नक्सलवादिनः निगडिताः । एते समेऽपि मार्च मासस्य
त्रयोदश दिनांके दुरापादित-विस्फोटस्य कथितरूपेण आरोपिण: वर्तन्ते। अवधेयमस्ति यत् तस्मिन् विस्फोटे
केन्द्रीयरक्षितारक्षिबलस्य नव भटाः वीरतांगताः आसन्। आरक्ष्यधीक्षकः अभिषेक मीणा प्रावोचत् यत्
निगडितोऽग्रवादिन: किस्तारामक्षेत्रे माओवादी जनमिलीशियाया: सक्रिय सदस्याः वर्तन्ते।

माधवपुर-मेलकम्‌

प्रसिद्धं माधवपुरमेलकं गुजरातस्य पोरबन्दरजनपदस्थे माधवपुर-घेड क्षेत्रे अद्य प्रारभते। संस्कृतिमन्त्री
महेशशर्मा मेलकस्य पूर्वं वार्ताहरेः सह सम्भाषणावधौ प्रवोचत्‌ यत्‌ भगवतः श्रीकृष्णस्य रुक्मिण्या सह विवाहस्य
ऐतिहयत्वेन माधवपुर क्षेत्रं परिज्ञायते। अपि चोक्तं यत् माधवपुरस्य सम्बन्धः अरूणाञ्चल प्रदेशस्य मिसमी समुदायेन सह
वर्तते। अत: चतुर्दिवसीय -मेलकमिदम्‌ एक भारत श्रेष्ठ भारत संकल्पनां पूरयति।

क्रिकेट

भारतीयमहिलाक्रिकेटदलं विंशति-विंशतिक्षेपचक्राणां त्रिकोणीय-शृंखलायाम् अद्य इंग्लैण्डं सम्मुखी
करिष्यति। भारतीयसमयानुसारेण स्पर्धेऽयं प्रातः दश वादनात् मुम्बय्यां प्रारब्धा भविष्यति।

                                      ॥ इति वार्ता: ॥
