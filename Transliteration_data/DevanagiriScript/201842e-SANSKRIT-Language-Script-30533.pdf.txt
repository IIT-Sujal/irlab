दिनांकः 02-04-2018
साय - 06:10

मुख्यवार्ताः

० अनुसूचित-जाति-जनजाति-अत्याचार-निवारणाधिनियमम्‌ आश्रित्य
उच्चतम-न्यायालयस्य निर्णयस्य समीक्षार्थं प्रशासनेन याचिका
प्रस्तुता।

* इराकदेशस्य बगदाद्‌ नगरात्‌ हतानां नवत्रिशद्‌-भारतीयानां
पार्थिवावशेषाः अद्य अमृतसरे सम्प्राप्ताः।

० दिल्ल्याः मुख्यमन्त्री अरविन्द-केजरीवालः आपदलनेतारश्च
संजयसिह: आशुतोष: राघवचड़ढा केन्द्रीय-वित्तमन्त्रिण:
अरूणजेटलीतः क्षमां याचितवन्तः।

० विपक्षस्य सर्वकारस्य च मध्ये विभिन्न-विषयेषु गत्यवरोधात्
अद्याष्टादशेऽपि दिवसे संसदः सदन-द्वयस्य कार्यजातं बारम्बार-
स्थगनानन्तरमन्ते श्वः यावत् स्थगितम्।

उच्चतमन्यायालयः

अनुसूचित-जाति-जनजाति-अत्याचार-निवारणाधिनियमम् आश्रित्य
उच्चतम-न्यायालयस्य निर्णयस्य समीक्षार्थं प्रशासनेन याचिका प्रस्तुता।
याचिकायां प्रशासनेन उच्चतमन्यायालयस्य निर्णये प्रस्तुततर्काः आलक्ष्य
असहमति: प्रकटिताऽस्ति। विधिमन्त्री रविशंकरप्रसादः संसद: बहिः
सूचितवान् यत् प्रशासनपक्षतः वरिष्ठाधिवक्तारः तर्कान् प्रस्तोष्यन्ति।
अत्रान्तरे अमुना एतेषां कृते वृत्त्यवसरेषु आरक्षणं सुनिश्चेतुं प्रशासनस्य
दइृढसंकल्पोऽपि स्मारितः।

पार्थिवाशेषाः
इराकदेशस्य बगदाद्‌ नगरात्‌ हतानां नवत्रिशद्‌-भारतीयानां
पार्थिवावशेषाः अद्य अमृतसरे सम्प्राप्ताः। सर्वेऽपि इमे नागरिकाः तत्र
इस्लामिक-स्टेट-आतङ्वादिभि: नृशंसतया हता: आसन्। विदेशराज्यमन्त्री
जनरल वी.के.सिंह: पार्थिवावशेषान्‌ मृतकानां परिवारेभ्यो समर्पयिष्यति।

केजरीवाल:

दिल्ल्याः मुख्यमन्त्री अरविन्द-केजरीवालः आपदलनेतारश्च
संजयसिंहः आशुतोष: राघवचड्ढा केन्द्रीय-वित्तमन्त्रिण: अरूणजेटलीतः
क्षमां याचितवन्तः। श्री जेटलीं प्रति प्रेषिते पत्रे आपदलनेतार: अवदन् यत्
तं विरुद्ध्य पूर्वे कृतानि सर्वाणि आरोपाणि सद्यः प्राप्ताभिः सूचनाभिः
असत्यायन्ते। श्री केजरीवालेन श्रीजेटली अनुरुद्धः यत् तयो: मध्ये
अनाद्रतानि अवमानना-प्रकरणानि समापनीयानि।

संसद्‌

विपक्षस्य सर्वकारस्य च मध्ये विभिन्न-विषयेषु गत्यवरोधात्
अद्याष्टादशेऽ पि दिवसे संसदः सदन-द्वयस्य कार्यजातं बारम्बार-
स्थगनानन्तरमन्ते श्वः यावत् स्थगितम्। एष: आय-व्यय-पत्रक-सत्रस्य
अन्तिम-सप्ताह: वर्तते। सदनयोः: प्रारम्भे एव कांग्रेसदलं समेत्य
विपक्षिदलानि तुमुल-कोलाहलम्‌ अकुर्वन्‌। राज्यसभायां सभापतिना
एम्‌.वेंकैया नायडुना सांसदा: विषयेषु चर्चार्थ समाश्वासिताः। तेन प्रोक्तं यत्
देश: सांसदानाम्‌ अनुचितव्यवहारान्‌ पश्यति। एषः लौकतन्त्रस्यावहेलना
वर्तते। स्थितौ किमपि परिवर्तनं नावलोक्य सभापतिना सदनं श्वौ यावत्‌
स्थगितम्। ईदृक्स्थितिरेव लोकसभायामपि परिदृष्टा। अध्यक्षया प्रथमं
मध्याहनं यावत् तदनु च श्व: यावत् सदनं स्थगितम्।

कावेरी

कावेरी-जलविवादे तमिलनाडु-प्रशासनस्य अवमाननायाचिकाम्
उच्चतम-न्यायालयः अप्रैल-नवम्यां श्रोष्यति। तमिलनाडु-प्रशासनेन
याचिकायाम् केन्द्रम् आरोपितम् यत् एतत् उच्चतम-न्यायालयस्य
निर्णयानुसारं कावेरी-प्रबधन-मंडलस्य षड्-सप्ताहाभ्यन्तरे स्थापना न
कृतवत्‌।
अमेरिका
अमेरिका-राष्ट्रपतेः डोनल्डट्रम्प-कठोर-नीत्यन्तर्गते एच् वन्‌ बी
विदेशगमनानुमतिपत्रस्यावेदनप्रक्रिया अद्य प्रारब्धा। अमरीकी-नागरिक-
प्रवासन-सेवया आवेदनपत्रेषु त्रुटिः सर्वथा न करणीया इति सञ्चेतना
प्रसारिता अस्ति। संगणक-प्रविधि-प्रौद्योगिक्यादि-विषयेषु कुशल-
कर्मकाराणां कृते अमेरिका-गमनस्य एषा कुंचिका वर्तते।
                                                   ।। इति वार्ताः ॥।
