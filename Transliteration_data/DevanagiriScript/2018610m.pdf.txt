

प्रातः 06:55

प्रवाचकोऽनुवादकश्चयुवराजभटराई -
आशुलिपि :तरुण-कुमारः


इयम्‌ आकाशवाणी
सम्प्रति वार्ताः श्रूयन्ताम्
प्रवाचक - :युवराजभट्टराई



मुख्यवार्ताः
 प्रधानमन्त्री श्रीनरेन्द्रमोदी अदय अष्टादश संघाई-सहयोग-संघटनस्य
सम्मेलने प्रतिभागं करिष्यति। ह्यस्तने सम्मेलनेऽस्मिन्
चीनभारताभ्यां सन्धिद्वयं हस्ताक्षरितम्।

असम मुख्यमन्त्रिणा सम्मर्दद्वारा ताडयित्वा युवकद्वयस्य
मारणप्रसंगे उच्चस्तरीयान्वीक्षणमादिष्टम्।

 अपि च,

 रक्षामान्त्रिणा निर्मलासीतारमणवर्यया प्रैष्य-विभागीयकर्मकराः भृशं
श्लाघिता।

प्रधानमन्त्री-चीन

प्रधानमन्त्री श्रीनरेन्द्रमोदी निज-द्वि-दिवसीय-चीनयात्रावसरे, द्वितीये
दिनेऽद्य अष्टादश संघाई-सहयोग-संघटनस्य सम्मेलने सन्निधास्यति।
ध्यानास्पदं वर्तते यत् संघाई-सहयोग-संघटनस्य पूर्णकालिक-सदस्य-देशानां
सम्मेलने भारतस्य प्रथमोऽयं सहभागो वर्तते। अष्ट पूर्णसदस्यात्मके
अस्मिन् संघटने रूस-चीन-सन्निभौ देशावपि समाविशतः। गतदिने भारत-
चीन-देशाभ्यां सम्मेलनस्य अनुषंगेण मोदि-जिनपिंगयोः सम्भाषणानन्तरं
साहमत्यपत्रद्वयं हस्ताक्षरितम्। अस्मिन् सन्धिपत्रे वर्षाकाले ब्रहमपुत्रनद्याः
जलस्तरविवरणस्य आदानप्रदानं, बासमतीतरतण्डुलानां चीनाय विक्रयणं च
समाविशतः। वार्ताहरैः साकं सम्मभाणमाणो विदेश-सचिवो विजयगोखले
प्रत्यपादयत्‌ यत् देशद्वयेनापि विंशत्युत्तर-द्वि-सहस्रतम-वर्ष यावत् शत-
अर्बुद्-अमेरिकीय-डालर-मूल्यात्मकं व्यापार-वर्धनं लक्ष्यीकृतमस्ति। मोदि-
जिनपिंगयोर्मध्ये होरापर्यन्तं प्रचलिते अनौपचारिकसम्मेलने देश-द्वयेनापि
वुहान अनौपचारिककोपवेशन-विषयेऽपि भूर्युपक्रमाः प्रकल्पिताः।

नड्डा-कुष्ठरोग

केन्द्रीय-स्वास्थ्य-परिवार-कल्याण-मन्त्रिणा जे.पी. नड्डा वर्येण सबलं
व्याहृतं यत् अस्मिन् वर्षे देशः कुष्ठरोगोन्मुक्तो भविष्यति। आगामि वर्षे
च कृष्ण-आजार-रोगतो मुक्तं राष्ट्रमिदं भविष्यति। देशस्य मृत्यु-परिमितौ
अपचितिर्जातास्ति। विश्व-स्वास्थ्य-संघटनस्य एकस्मिन् विवरणे
प्रदत्तसूचनामुद्धरता केन्द्रीय-स्वास्थ्य-मन्त्रिणा प्रोदितं यत् टिटनेस-रोगं
समेत्य शिशु-बाल-सम्बद्धाः भूरि रोगाः पूर्णतो नियन्त्रणाधीनाः वर्तन्ते।
असौ उत्तरप्रदेशे एकस्मिन् कार्यक्रमे अभिभाषते स्म।

असम-निगडनम्

असमारक्षिबलेन करबी आंगलोंग जनपदे युवकद्वयस्य सम्मर्दद्वारा
ताडयित्वा ताडयित्वा हत्याकरणारोपे पञ्च-जनाः निगडिताः सान्ति।
आरक्ष्यधीक्षकेण प्रतिपादितं यत् आरक्षिबलं प्रकरणमिदमन्विषति।
मुख्यमन्त्रिणा सर्वानन्द-सोनोवालेन घटनायाः उच्चस्तरीय
अन्वीक्षणस्यादेशो दत्तोऽस्ति। युगपदेवानेन जनाः शान्ति-सन्धारणार्थमपि
अध्यर्थिताः सन्ति। तेन प्रोक्तं च यत् दोषिणो नूनमेव कठोर्येण
दण्डयिष्यन्ते।

सीतारमणः-प्रैष्यसेवकाः

रक्षामन्त्रिणा निर्मलासीतारमणवर्यया ग्रामीणप्रैष्य-विभागीय
कर्मकराणां सेवाकार्यं भूरि श्लाधितम्‌। एतेभ्यः प्रैष्यकर्मकरेभ्यः सद्य एव
वेतनपुनरीक्षणं समेत्य अन्येऽपि लाभाः प्रदत्ताः सन्ति। सीतारमण-वर्यया
प्रोक्तं यत्‌ सा प्रैष्य-सेवकानां निवृतिवेतन-याचनाः केन्द्रीय-संचार-मन्त्रिणं
मनोजकृमारसिंहावर्यं संसूचयिष्यति। हैदराबादे ग्रामीण-प्रैष्यसेवकैः साकं
सम्भाषणसत्रे सीतारमणः सर्वमेतत्‌ प्रत्यपादयत्‌।

जम्मू-कश्मीर-गोलिकाप्रहाराः

जम्मू्‌-कश्मीरे उत्तरीयकश्मीरस्य बादीपुराजनपदे ह्यः चिररात्रौ
अरण्यक्षेत्रे अतातकवादिनां सैन्यभटानां च मध्ये गौलिकाप्रहाराः अभूवन्‌।
सुरक्षा-स्रोतोभिः आकाशवाणी संसूचिता यत्‌ क्षत्रोऽस्मिन्‌ सुरक्षा-प्रयाणरते
सैन्यभटदले सञ्जाताक्रमणानन्तरं सेनया क्षेत्रस्य परिधीकरणमारब्धम्‌।
तदानीम्‌ एव घटनेयं सज्जाता। साम्प्रतं यावत्‌ तत्र कस्यापि हताहतस्य
सूचना नैवाधिगतास्ति।

केरलावृष्टि

केरले विभिन्नक्षेत्रेषु अतिवृष्टिकरणेन त्रयो जनाः मृत्युमुपगताः एतेषु
त्रिषु जनेषु जनद्वयं तु कन्नूर-कसरगोड-जनपदयोः नद्यां स्नानसमये
निमज्जनेन मृतम्। अपरश्चैको जनः तिरुवनन्तपुरमक्षेत्रे वृक्षावपातेन
मृत्युमुपगतः। अतिवृष्टि करणेन इडक्की, कोड्जीकोड, कन्नूर-जनपदेषु
शस्यानां सम्पतीनां चापि हानिर्जातास्ति।

महाराष्ट्रे गतदिने वृष्टिजन्यघटनाषु आहत्य जनत्रयं निहतम्‌। थाणे
जनपदे विद्‌युत्पातेन एको मत्स्यमारको मृतिं गतः षडन्ये जनाश्य
व्रणिताः। अपरत्र च वृष्टिकारणात्‌ दुरापन्न-मार्गीय-घटनायां एका महिला
पञ्चतां प्राप्ता। अतिवृष्टि-करणेन महाराष्ट्रे जनजीवनं भृशं प्रभावितमस्ति।
रेल-यातायातमपि विलम्बायितम्‌। ऋतुविज्ञान-विभागेन तत्र अद्यापि
झञ्झावातपुरस्सरम् अतिवृष्टेः भविष्यवाणी कृतास्ति।

झारखण्ड-निगडनम्

झारखण्ड-जनमुक्ति-परिषदः सायुधाः, विस्फोटकैयुर्ताश्च
पञ्चोग्रवादिनो रामगढजनपदे निगडिताः। आरक्षिबलेनोक्तं यत् निगडितैः
उग्रवादिभिः सद्यः एव कोडरमा रांची तः बरककाना रेलपरियोजनायाः
निर्माणसमवायस्य स्थले अवैधधनयाचनार्थम् आक्रमणं कृतमासीत।
आरक्षिभिः तेषां सविधे आयुधानि, विस्फोटकपदार्थाः, दूरभाषयन्त्राणि च
अधिगतानि सन्ति।

दिल्ली-वर्षा

गतरात्रौ राष्ट्रियराजधानीक्षेत्रे तीव्र झञ्झावातवशात् कतिपय
विमानोड्यनमार्गः परिवर्तितः, मेट्रो सेवापि प्रबाधिता। झञ्झावातकारणेन
भूरि वृक्षाः उत्खातिताः ह्यः सायं प्रायः सपादपञ्चवादने गगनं
कृष्णमेघाच्छन्नं जातम्‌, तदनु धूलिभृत तीव्रझञ्झावातः समायातः।
अल्पवृष्टिरप्यजायत। ऋतोः परिवर्तनकारणेन निदाघतापतो जनाः
किञ्चिल्लाभान्विताः जाताः ऋतुविज्ञानविभागानुसारेण राष्ट्रिय-राजधान्यां
रात्रौ अष्टवादनपर्यन्तं दशमलवोत्तर-एकाधिक-चत्वारिंशत्डिग्रीमिता वृष्टिः
समंकिता।
