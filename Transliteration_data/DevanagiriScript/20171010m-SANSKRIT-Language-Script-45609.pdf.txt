संस्कृतवार्ताः

दिनांकः -10-10-2017

प्रातः- 06.55

प्रवाचकोऽनुवादकश्च - परमानन्द-झाः

आशुलिपिकः - मनोजः

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः परमानन्द-झाः

मुख्य-वार्ताः

 जुलाई-मासीय-वस्तु-सेवा-कराणां प्रत्यावर्त्तनार्थम् आवेदनस्याद्य अन्तिमा तिथिः
विद्यते। अतः परं तिथिरेषा नैवाग्रे-सारयिष्यते।

अशेष-देशे, विशिष्य चीन-संगतायां सीम्नि, जम्मू-कश्मीरे च साम्प्रतिकानि
सुरक्षा-समाहवानानि अधिकृत्य वरिष्ठाः सैन्याधिकारिणः गतदिवसे नवदिल्ल्यां
समारब्धे सप्ताह-व्यापिनि सम्मेलने विचारणां विहितवन्तः।

 अपि च,

 विंशति-प्रतिविंशति-क्षेप-चक्राणां द्वितीये अन्ताराष्ट्रिय-क्रिकेट द्वन्द्वे अद्य
भारतं पुनरेकवारम् अस्ट्रेलियां सम्मुखी-कुरुते।

वस्तु सेवाकरः

जुलाई-मासीय-वस्तु-सेवा-कराणां प्रत्यावर्तनार्थम्‌ आवेदनस्याद्य अन्तिमा
तिथिः विद्यते। अतः परं तिथिरेषा नैवाग्रे-सारयिष्यते। वित्त-मन्त्रालयेन कर-दातारः
सन्दर्भेऽस्मिन् प्रागेव प्रतिबोधिताः अवर्तन्त।

उप-राष्ट्रपतिः - आयुष-सम्मेलनम्‌

उप-राष्ट्रपतिः श्रीएम् वेंकैया-नायडुः योगमधिकृत्य अद्य नवदिल्ल्यां तृतीयम्
अन्ताराष्ट्रिय- सम्मेलनं समुद्धाटयति । संमेलनस्य ऐषमस्तनो मूल-विषयो
विद्यते- स्वास्थ्यस्य कृते योगः इति। आयुष्-मन्त्रालयेन समायोज्यमानेऽस्मिन्
द्वि-दिवसीये सम्मेलने चतुश्चत्वारिंशद्-देशानां पञ्च-शताधिकाः भिन्न-चिकित्सा-
क्षेत्रीयाः विशेष-विदः संनिदधानाः सूच्यन्ते।



अशेष-देशे विशिष्य चीन-संगतायां सीम्नि, जम्मू-कश्मीरे च साम्प्रतिकानि
सुरक्षा-समाह्वानानि अधिकृत्य वरिष्ठाः सैन्याधिकारिणः गतदिवसे नवदिल्ल्यां
समारब्धे सप्ताह-व्यापिनि सम्मेलने विचारणां विहितवन्तः। प्रतिरक्षा-मन्त्री निर्मला
सीतारामन्‌ अद्य सम्मेलनमिद सम्बोधयेत्‌ - इत्यपेक्ष्यते।

शीर्षन्यायालयः - विद्यालयसुरक्षा

शीर्ष-न्यायालयेन सकलानि राज्य-प्रशासनानि निर्दिष्टानि यत्तैः देशस्य प्रत्येक
विद्यालये विद्यार्थिनां सुरक्षार्थ केन्द्रेण प्रसारितानां दिड़-निर्देशानाम्‌ अनु-पालनं
सुनिश्चेतव्यम्। सन्दर्भेऽस्मिन् हयो याचिकां शृण्वता मुख्य-न्यायाधीशस्य न्यायमूर्तेः
दीपक-मिश्रस्य अध्यक्षता-युतेन न्याय-खण्डपीठेन स्पष्टीकृतं यद्‌ राज्य-शासनैः
विद्यालयीय-सुरक्ना-विषयकं प्रतिवेदनमपि प्रस्तोतव्यम्‌।

क्रिकेट

विंशति-प्रतिविंशति-क्षेप-चक्राणां द्वितीये अन्ताराष्ट्रिय-क्रिकेट् द्वन्द्वे अद्य
भारतं पुनरेकवारम् आस्ट्रेलिया सम्मुखी-कुरुते। स्पर्धा सायं सप्त-वादने
गुवाहाट्याम् ए.सी.ए.वर्षापारा-क्रीडा-प्रांगणे प्रारप्स्यते। तिसृणां स्पर्धानां लघु-क्रिकेट्-
शृंखलायामेतस्यां भारतं प्रथमां राची-स्पर्धा विजित्य अद्य शृंखलां स्वायत्ती-कर्तुं
सवात्मना चेष्टिष्यते
