संस्कृतवार्ताः

दिनांकः 10-01-2018
प्रात: 06:55

प्रवाचकोऽनुवादकः - पुरुषोत्तम-शर्मा

टंकण-सहायकः - राजेश-कुमार-राठौरः

इयम् आकाशवाणी
सम्प्रति वार्ताः श्रूयन्ताम्

प्रवाचकः - पुरुषोत्तम-शर्मा


* प्रधानमन्त्री नरेन्द्रमोदी अद्य नवदिल्ल्यां प्रमुखार्थशास्त्रिभिः देशस्य

विभिन्नक्षेत्राणां विशेषज्ञैः च साकं सम्भाषणं करिष्यति।

 

* विश्वबेडकेन अनुमानितं यत्‌ अस्मिन्‌ वर्षे भारतस्य विकासदरः सप्त दशमलव
त्रिमितं भविष्यति।

० देशस्य उत्तरदिक्भाके शीतप्रभावः अनवरतं प्रवर्तते।

० अपि च,

* प्रीमियर-बैडमिण्टन-लीग इति स्पर्धायां अहमदाबादस्मैसमास्टरदलम् उपान्त्यचक्रे
प्रविष्टम्‌

प्रधानमन्त्री अर्थशास्त्रिणः

प्रधानमन्त्री नरेन्द्रमोदी अद्य नवदिल्ल्यां नीत्यायोगे आदेशात् समागतैः
प्रमुखार्थशास्त्रिभि: विभिन्नक्षेत्राणां विशेषज्ञैः च साकं उपवेशनं करिष्यति। उपवेशने
आगामि आर्थिकनीतिविषये चर्चा भविष्यति। कृषि-ग्रामीणविकास-स्वास्थ्य-शिक्षादिक्षेत्रेषु
आर्थिकपरिष्कारः उपवेशनस्य प्रमुखोददेश्यं वर्तते। केचन केन्द्रीयमन्त्रिणः नीत्यायोगस्य
वरिष्ठाधिकरणश्च अस्मिन्‌ उपवेशने सहभागं करिष्यति।

विश्वबैडकः भारत

 
विश्वबैड्केन अनुमानितं यत्‌ आगामिवर्षे भारतस्य विकासदर: सप्तदशमलव
त्रिमितं भविष्यति। नवदशोत्तरद्‌विसहस्रतमेवर्ष अथ च विंशत्युत्तरदविसहस्रतमे वर्षे च
सप्त दशमलव पञ्चमितं सम्भाव्यते। गतरात्रौ विश्वबैड्केन ऐषम:
विश्वार्थिंकानुमानविवरणं प्रख्यापितम्‌ आसीत्‌।

शीतप्रकोपः

 

देशस्य उत्तरदिकभागे शीतप्रकोपः अनवरतं प्रवर्तते। जम्मूकश्मीर-पञ्जाब-
हरियाणा-हिमाचलराज्यानि स्वाधिक-प्रभावितानि सन्ति। कुञ्झटिका कारणेन
द्वाविंशतिः रेलयानानि निरस्तीकृतानि। अष्टौ च विलम्बितानि।

नेपाले शीतप्रकोप:

नेपाले अपि विविधक्षेत्रेषु शीतप्रकोपः प्रवर्तते। तद्देशस्य दक्षिणभूभागे
समतलक्षेत्रे शीतप्रकोपेन कुञ्झटिकया च पञ्चदशजनाः मृताः। राष्ट्रपतिः विद्यादेवी
भण्डारी प्रकरणेस्मिन्‌ दुःखं प्रकटितवती। समस्यायाः निराकरणाय च समेपि नागरिकाः
अध्यर्थिता:।

राज्यपाल-प्रतिवेदनम्‌

राज्यपालानां समित्या गतदिने राष्ट्रपतये रामनाथकोविन्दाय प्रतिवेदनमेकं
समर्पितम्। गतवर्षे अक्ट्बरमासे समितिरियं विकासप्रक्रियायां राज्यपालानां भूतमिकायाः
अन्वेषणाय निर्मितासीत्। समित्या कार्यपरिणामरूपरेखा प्रतिपादिता। यस्यां
संभावितप्राथमिकता सूचिबद्धा कृतास्ति। परामृष्टं च यत् राज्यपालः राज्ये विकास-
योजनानां क्रियान्वयने मार्गदर्शकस्य भूमिकां निभालयन्तु |

स्वाइन-फ्लू

दिल्ली प्रशासनेन एच1एन1 स्वाइनफ्लू इति शूकरविषाणुज्वरनिवारण-
सम्बद्धसंचेतना प्रसारितास्ति। संक्रामकज्वररोगे शिरोव्यथा-देहपीडा-अतिसार-प्रकरणे
परीक्षणावश्यकता न भवति। तीव्रज्वरेण सह रक्तचापः श्वासादि प्रकरणे
चिकित्सालयप्रवेशवश्यकता भवति।

पाकिस्ताने विस्फोटः

पाकिस्ताने बलूचिस्तानविधानसभां  पुरतः दुरापादिते आत्मघात्याक्रमणे
आरक्षिचतुष्टयं समेत्‌ षड़ जनाः मृताः। अष्टादशजनाश्च व्रणिताः। आक्रमणमिदं
प्रान्तस्य मुख्यमन्त्रिणः पदत्यागनन्तरं सञ्जातम्‌, आक्रमणस्य दायित्वं
तहरीकेताविबानपाकिस्तानगल्मेन स्वीकृतम्‌।

पीबीएल


प्रीमियरबेडमिण्टनलीग इति स्पर्धायां अहमदाबादस्मैस मास्टर दलम्
उपान्त्यचक्रे प्रविष्टम्। गतदिने चेन्नय्यां अहमदाबादस्मैसमास्टरदलेन मुम्बई-रोकेट्स

दलं पराजितमासीत्।

                                                       | इति वार्ताः ।।
