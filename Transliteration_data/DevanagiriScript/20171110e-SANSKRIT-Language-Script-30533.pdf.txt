दिनांकः 10-11-2017
सायं - 06:10

प्रधानमन्त्रिणे आर्थिक-परामर्शदातृ-परिषदो द्वितीया मन्त्रणा अद्य सम्पन्ना, तत्र कौशल-विकासाय,
वृत्त्यवसरोत्पादनाय, सामाजिक-क्षेत्रेषु परिवर्धित-संसाधनानां निवेशाय च सुस्पष्टाः दिङ्निर्देशाः
स्थिरीकताः।

वस्तु-सेवा-कर-परिषदा नाना-विधेषु जन-साधारणोपयोगि-वस्तुषु करं प्रतिशतम् अष्टादश-मितं विधातुम्
अद्य निर्णीतम्‌।

अमेरिकीयो राष्ट्रपतिः डानल्ड-ट्रम्पः अद्य प्रधानमन्त्रिणं श्रीनरेन्द्र-मोदिनं प्रशंसन् प्रावोचत् यत्‌ श्रीमोदिना
जनान् एकी कर्तु सुमहान् यत्नः समनुष्ठितोऽस्ति ।

आर्थिकपरामर्शदातृपरिषद्‌

प्रधानमन्त्रिणे आर्थिक-परामर्शदातु-परिषदो द्वितीया मन्त्रणा अद्य नीत्यायोग-सदस्यस्य डॉ.विवेक-
देवरोयस्य आध्यक्ष्ये सम्पन्ना। मन्त्रणोप-वेशने कौशल-विकासाय, वृत्त्यवसरोत्पादनाय, स्वास्थ्य-शिक्षादिषु
सामाजिक-क्षेत्रेषु परिवर्धित-संसाधनानां निवेशाय च सुस्पष्टाः दिङ्निर्देशाः स्थिरीकृताः। परिषदः अद्यतन्यां
मन्त्रणा-गोष्ट्यां पञ्चदश-वित्तायोगस्य प्राग्रूप-निर्धारणार्थं सुद्र-गामिन्यः संस्तुतयो विहिताः सन्ति।

वस्तुसेवाकरपरिषद्‌

वस्तु-सेवा-कर-परिषदा नाना-विधेषु जन-साधारणोपयोगि-वस्तुषु समारोपितं करं प्रतिशतम्‌
अष्टाविंशति-मितात् अष्टादश-मितं विधातुम् अद्य निर्णीतम्‌। एतद्-विषयिणी सूचना चाद्य बिहारोप-
मुख्यमन्त्रिणा सुशील-कुमार-मोदिना गुवाहाट्यां प्रदत्ता। अत्रेदं ध्यानास्पदं विद्यते यत्तत्राद्य वित्तमन्त्रिणः
अरुण-जेटली-महाशयस्य अध्यक्षतायां वस्तुसेवाकर-परिषदः पूर्णं मन्त्रणोप-वेशनं प्रवर्तते। अस्योपवेशनस्य
मुख्यमुद्देश्यं नूतन-कर-प्रणाल्याः प्रभावाणां समी क्षणं विद्यते।

भारतीयरिजर्वबैंकम्‌

भारतीय-रिजर्व-बैंकेन बैंकानि निर्दिष्टानि यत्तैः सप्तत्यधिक-वर्षीयाणां वरिष्ठ-नागरिकाणां, दिव्यांग-
जनानां च कृते बैंकीय-सौविध्यानि तेषां द्वार-पर्यन्तं प्रापयितुं प्रयत्नमाचरेयुः। शासि-बैंकेन बैंकेभ्यः उक्त-निर्देशं
प्रसारयता तदर्थं -प्रवर्तमानर्षस्यान्तिमा तिथिः चरमावधित्वेन निर्धारिता

मोदी

अमेरिकीयो राष्ट्रपति: डॉनल्ड-ट्रम्प: अद्य प्रधानमन्त्रिणं श्रीनरेन्द्र-मोदिनं प्रशंसन्‌ प्रावोचत्‌ यत्‌
श्रीमोदिना जनान्‌ एकीकर्तुं सुमहान्‌ यत्नः समनुष्ठितोऽस्ति । अद्य वियतनामे सम्मयोजितम्‌ एशिया-
प्रशान्तमहासागर-क्षेत्रीयम् आर्थिक-सहयोग-सम्मेलनं समुद्दोधयन् ट्रम्पः अवादीत् यद् भारतेन स्वीयार्थ-
व्यवस्थायाः मुक्त-युगारम्भानन्तरं महती आर्थिक-प्रगतिः विहिताऽस्ति।


जम्मू-कश्मीर-विषये केन्द्र-नियोजितः विशिष्ट-प्रतिनिधिः दिनेश्चर-शर्मा स्वीय-जम्मू-यात्रायाः अद्य
द्वितीये दिवसे राज्यस्य शीतकालिक-राजधान्यां जम्मू-नगर्यां विभिन्नैः प्रतिनिधि-वृन्दैः सार्धं सम्भाषमाणो
विद्यते। अस्मदीयो वार्ताहरो विज्ञापयति यत्तत्रत्यानां विभिन्न-वर्गाणां जनैः सार्धं सम्पर्क-विधानात्मकं केन्द्र-
शासकीय-प्रतिनिधे: अभियान सम्प्रति तत्र निरन्तरमनुवर्तते।

पाक-धीवरा:

भारतीय-सीमा-सुरक्षा-बलैः अद्य गुजरातस्य कच्छ-जनपदे भारत-पाक-सीमां निकषा हारामी-नाला-
खाति-क्षेत्रात् त्रयः पाकिस्तानीय-धीवराः धृताः, तेषां सकाशात् पंच नौकाश्च अधिगृहीता:। केनचिद्
वरिष्ठाधिकारिणा विज्ञापितं यदिमे धीवराः सम्प्रति स्थानीयारक्षिभ्यः समर्पिताः सन्ति।


                                                                      ॥ इति वार्ता: ॥
