संस्कृतवार्ताः
दिनाकः- 11.12.2017
सायम्‌ - 06:10
मुख्यवार्ता:

गुजराते विधानसभा-निर्वाचनस्य द्वितीय-चरणार्थ प्रचाराभियानं चरमं प्रचलति।

कांग्रेसदलाध्यक्षः राहुलगान्धी दलस्य अग्रिमाध्यक्षत्वेन चितोऽस्ति।

भारतेन विश्वे आतकवाद समापयितुं समग्रोपायस्य आवश्यकता प्रतिपादिता।

गुजरातराज्यम्‌

गुजराते विधानसभा-निर्वाचनानां द्वितीयचरणस्य कृते प्रचाराभियानं द्रुतगत्या प्रचलति।
प्रधानमन्त्रिणा प्रोक्तं यत् कांग्रेसदलेन प्रथमचरणे विजयस्य आशा परित्यक्ता। पाटननगरे
जनसभा सम्बोधयन्‌ नरेन्द्रमोदी अवादीत् यत् निर्वाचने असफलताकारणं कांग्रसदलं ई वी एम इति
मतदानयन्त्रम्‌ उत्तरदायित्वेन प्रतिपादयति परन्तु राज्यस्य जनाः सत्यं विजानन्ति। अपरत्र
कांग्रेसोपाध्यक्षः राहुलगान्धी उक्तवान् यत् प्रधानमन्त्रिणा विकासस्य मुख्यबिन्दवः न स्पृष्टाः।
बनास्कांठाजनपदे जनसभां सम्बोधयन् असौ उक्तवान् यत् प्रधानमन्त्री राज्यस्य विषये भाषतु
यत्र निर्वाचनं भवति, न तु विदेशानां विषये।

राहुल:

कांग्रेसोपाध्यक्ष: राहुल-गान्धी सर्वसम्मत्या दलस्य अग्रिमाध्यक्षः चितोऽस्ति। अद्य सायं
कांग्रेसदलस्य निर्वाचनाधिकारिणा मुल्लापल्लि-रामचन्द्रेण एतद् विज्ञापितम्।

जम्मूकश्मीर:

जम्मूकश्मीरे उत्तरकश्मीरस्य हन्दवाडाक्षेत्रे सुरक्षाबलैः त्रयो आतंकवादिनो व्यापादिताः
सन्ति। आरक्षि महानिदेशकेन एस पी वैद्येन आकाशवाणी संसूचिता यत् संघर्षे एका महिला अपि
पंचत्वं गता।

गडकरी

परिवहन-राजमार्गमन्त्री नितिन-गडकरी अब्रवीत् यत् प्रशासनेन अग्रिमवर्षं यावत्‌ प्रतिदिनं
चत्वारिंशत् किलो-मीटर-मार्ग-निर्माणस्य लक्ष्यं निर्धारितमस्ति। नवदिल्याम् दक्षेश-भारत-सम्पर्क-
शिखर सम्मेलनं सम्बोधयन्‌ असौ एतदपि उक्तवान् यत् भारतेन राजमार्ग-निर्माणे महत्प्रगतिः
कृता अस्ति। अपरंच भारतं माला-परियोजनान्तर्गतं पंचवर्षेषु चतुस्त्रिशत्-सहस्र-किलोमीटर-
मार्गनिर्माणाय योजनानुमोदितास्ति यतोहि उत्तम मार्ग-सम्पर्केणैव वाणिज्य-विवर्धनं सम्भवमस्ति।

आर आई सी उपवेशनम्

भारत-रुस-चीनदेशाना विदेशमन्त्रिणाम्‌ उपवेशने आतंकवाद विरूद्धय संभूयकार्याचरणस्य
आवश्यकता पुनः प्रतिपादिता। अपि च आतंकवादं विरुद्धय अस्मिन्‌ अभियाने कापि विप्रतिपत्तिः
अथवा नियमभंगोऽपि न स्यात्। उपवेशनानन्तरं वार्ताहरैः सम्भाषमाणेन सुषमा-स्वराजेन उक्तं
यत् चीन-रुस-देशयोः विदेशमन्त्रिभ्यां देशेषु परस्परं विश्वासं द्रढयितुं निर्णीतम्। सा उक्तवती यत्
आतंकि-गुल्मानां व्यापारे विस्तारः सम्पूर्णं विश्वं प्रति भयं वर्तते। अतएव भवतु नाम उग्रवादः,
सम्प्रदायवाद: आतंकवादो वा सर्वथा निराकरणीयः।



भू-जल-प्रदूषणे चिन्तां प्रकटयन् जल-संसाधनमन्त्री नितिन-गडकरी अवादीत् यत् जलस्य
पुनर्शोधनेन एव जलसमस्यानां निदानं भविष्यति। असौ अद्य नवदिल्ल्यां सप्तमे अन्तर्राष्ट्रिय
भूजल सम्मेलने अभिभाषते स्म। पेयजल-स्वच्छता-मन्त्री उमाभारती स्व-सम्बोधने जलं प्रति
स्वकर्तव्यम् अवबोद्धुम् जनान् आहूतवती।

उत्तराखण्डप्रशासनम्

उत्तराखण्ड-प्रशासनेन विद्युत्‌-संरक्षणाय नूतनोपाय: विहित:। राज्यप्रशासनेन स्वकार्यालयेषु
एल0 ई0 डी इति विद्युद्दीपस्य प्रयोगः अनिवार्यतया आदिष्टः। अनेन कार्यालयेषु नगरेषु च
विद्युदुपयोगः न्यूनो भविष्यति।


                                                     ।। इति वार्ताः ॥।
