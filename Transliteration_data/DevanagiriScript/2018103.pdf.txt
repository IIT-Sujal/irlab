संस्कृतवार्ताः
दिनांक:- 03-01.2018
सायम्‌ - 06:10

मुख्यवार्ता:

७ कानूनविधिमन्त्री मुस्लिम-महिलानां वैवाहिक-सम्बन्ध-संरक्षणाधिकार-
सम्बन्धिविधेयक राज्यसभायां प्रस्तौति।

७ संसदि महाराष्ट्रे दुरापादिते भीमाकोरेगांव दुर्घटनामालक्ष्य विपक्षिदलैः
कोलाहलं प्रदर्शितम्।

७ सी बी आई विभागस्य विशिष्टन्यायालयेन आरजेडी इत्यस्य प्रमुखं समेत्य
अन्यदोषिणः विरूद्धय चारा-घोटालाप्रकरणे अधिपषत्रं प्रकाशितमस्ति।

राज्यसभा त्रितलाकः

राज्यसभाकार्यजात सदस्यानां त्रितलाक-सम्बन्धविधेयकमभिलक्ष्य
विचारवैभिन्यप्रदर्शनपुरस्सरं स्थगितम् जातम्। राज्यसभायाः त्रिवादनस्य सत्रारम्भे
एव दलैः भीमा-कोरेगांव समूह-द्वन्द्वस्य विषयमुत्थापितम्। तुमुलकोलाहले सत्यपि
कानून-विधि-मन्त्रिणा मुस्लिम-महिलाना-वैवाहिक-सम्बन्ध-संरक्षणाधिकार-
सम्बन्धिविधेयक प्रस्तुतम्। एतदर्थ साहमत्यं प्रकटनार्थमपि विपक्षिदलान्‌ अध्यर्थितम्‌।

महाराष्ट्पिधानम्‌

गृहराज्यमन्त्रिणा हन्सराजअहीरेण भीमा-कोरेगांवगुल्मदुर्घटनायां
महाराष्ट्रप्रशासनस्य समर्थने प्रोक्तवान्‌ यत्‌ प्रशासनेन स्थितिनियन्त्रणाय
सर्वसम्भवोपायाः विहिताः। संसदः बहिः वार्ताहरः सम्भाषमाणेन मन्त्रिणा प्रोक्तं
यत्‌ राज्ये स्थितिः समीचीना भवति, तत्रत्य  दुर्घटनाक्षेत्रीयजनाः शान्ति-सन्धारणाय
अध्यर्थिताः।

लोकसभा

लोकसभायाः कार्यजातमद्य स्थगितम्। स्थगनात् प्राक् कांग्रेसदलीयनेतुः
सार्धं त्रयोविंशत्येकशतं संविधान-संशोधन-विधेयकमधिकृत्य चर्चावधौ आक्रोशप्रदर्शनं
कृतम्। लोकसभाध्यक्षया शान्तिसन्धारणाय विहितप्रयासानन्तरमपि तत्र स्थितिः
नैव परिवर्तिता।

मन्त्रिमण्डलम्-एम्स्

मन्त्रिमण्डलेनाद्य नूतन-अखिल-भारतीय-चिकित्सा-विज्ञान-संस्थानस्य
निर्माणाय स्वीयानुमोदनं प्रदत्तम्‌। प्रधानमन्त्रिणः स्वास्थ्य-सुरक्षा-योजनान्तर्गते
अस्य संस्थानस्य निर्माण हिमाचलप्रदेशस्य बिलासपुरक्षेत्रे भविष्यति इति
सुनिश्चितम्। एतदर्थं एकसहस्र-त्रिशतं-एकपंचाशत्कोटि रूप्याकाणां राशिः निर्धारितः।
यच्च अष्टचत्वारिंशत्-मासेषु पूर्णतां यास्यति।

प्रधानमन्त्री श्रद्धांजलिः

प्रधानमन्त्री नरेन्द्रमोदी अद्य सामाजिक-कार्यकर्तुः सावित्रीबाई-फुलेवर्यायाः
जन्मोत्सवे तस्यै श्रद्धांजलिः समर्पितवान्। स्वीय-ट्वीट्-सन्देशे प्रधानमन्त्रिणा
प्रोदीरितं यत् सावित्री-बाई-फुले निर्धनानां सशक्ती-करणाय, शिक्षासंवर्धनाय अथ च
सामाजिक-कुरीति-अपाकरणाय निजजीवनं समर्पितवती। तेन एतदपि प्रोक्तं यत्
प्रशासनं तस्याः देशहितलक्ष्यं पूरयितुं प्रयत्नरतं विद्यते।

अमेरिका - पाकिस्तानम्‌

अमेरिकादेशेन पाकिस्तानं आतंकवाद-विरूद्धय-संघर्ष-युग्मितनीतेः आरोपः
विहितोऽस्ति। अमेरिका पाकिस्तानाय प्रागेव निर्दिष्टमासीद्‌यत्‌ अस्माकं साहाय्यं
वांछति चेत्‌ आतंकवाद विरूद्धय निर्यायकपदक्षेपाः उत्थापनीयाः इति। परन्तु
पाकिस्तानेन विषयेऽस्मिन्‌ ध्यानं नैवावधारितम्‌। अमेरिकीय-राष्ट्पतिनः डोनल्ड
ट्रम्पस्य नववर्षावसरे विहितात्‌ ट्वीट्‌ सन्देशादनन्तर अमेरिकया पाकिस्तानां
कठोराहवानेन सचेतितम्‌। प्रोक्तच यद्‌ विगतेषु पंचदशवर्षेषु अमेरिकया
पाकिस्तानाय प्रदत्तानां त्रयस्त्रिशदर्बुद-डालर-मुद्रात्मकानां  साहाय्य-राशीनां प्रत्युत्तरे
पाकिस्तानेन अमेरिकायै केवलं प्रवचनाययानि मिथ्यावचनानि प्रयच्छता
आतंकवादिनां विकटगुल्माः एव संलालिताः।

लालू न्यायालय

राचीनगरे केन्द्रीयान्वीक्षणदलीय - विशिष्टन्यायालयः श्वो आरजेडी-अध्यक्षं
लालूप्रसादयादवं समेत्य पंचदशदोषिणः विरूध्य दण्डः श्रावयिष्यते। सर्वेऽपि इमे
चारा-घोटाला-इति भ्रष्टाचारेआरोपिणः सन्ति। अत्रान्तरे पटना सी बी आई इत्यस्य
विशिष्टन्यायालयेन चारा-घोटाला इत्यस्य एकस्मिन् अन्यप्रकरणे राष्ट्रिय-जनता-
दलप्रमुखं लालूप्रसादं समेत्य पूर्वमुख्यमन्त्रिणं ड0 जगन्नाथ-मिश्रं सप्तअन्यजना च
विरूध्याधिपत्रं प्रकाशितमस्ति।

                                                  ।। इति वार्ताः ।।
