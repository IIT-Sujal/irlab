

दिनांकः 09-07-2018

सायं - 06:10

७ प्रधानमंत्री नरेन्द्रमोदी दक्षिण कोरियायाः राष्ट्रपतिः मून जे इन वर्यः उत्तरप्रदेशस्य नोएडायाम्‌ अद्य
सायम् विश्वस्य बृहत्तमा-जंगमदूरभाष-यन्त्र-निर्माण शालाम् उद्धाटयिष्यतः।

७ जम्मूकश्मीरे वार्षिकी अमरनाथयात्रा पहलगाम-बालतल मार्गात्‌ सुदृढ़-सुरक्षायां सुचारूतया अग्रेसरति,
मार्गीय दुर्घटनायाम् द्वौ यात्रिणौ हतौ, सप्तश्च आहताः।

७ आईआईटी दिल्‍ली-बम्बई-आईआईएससी बंगलोर: च प्रमुख-संस्थान-स्थानं प्रदत्तः ।

७ मुम्बई, निकटस्थक्षेत्रेषु च भीषण-वृष्टेः जनजीवनमस्त व्यस्तं संजातमस्ति।

प्रधानमन्त्री

प्रधानमंत्री नरेन्द्रमोदी, दक्षिणकोरियायाः राष्ट्रपतिः मून जे इन उत्तरप्रदेशे नोएडायां अद्य सायम् सैमसंग
निर्माणशालां गमिष्यतः। तत्र तौ विश्वस्य बृहत्तम-जंगमदूरभाष उत्पादनकेन्द्रम् उद्धाटयिष्यतः। एतस्मात् देशे मेक इन
इंडिया-कौशल विकास योजनयोः दीर्घ-बलमायास्यति। नवदिल्ल्यां चतुर्दिवसीय यात्राप्रसंगे दक्षिण-कोरिया-राष्ट्रपतिना
भारत-कोरिया-व्यापार-मंचे अपि सहभागित्वं कृतम्‌। तेन गान्धी स्मृति-स्थलस्यापि श्रीमोदिना साकं यात्रा विहिता।

सुरेशप्रभ:

वाणिज्योद्योग मन्त्रिणा सुरेशप्रभुना-दक्षिण-कोरियाया: व्यापार-मन्त्रिणा किम-ह्मुनचोंग-वर्येण पारस्परिक-
व्यापारं विवर्धितुं सन्धिपत्राणि नवदिल्ल्यामद्य हस्ताक्षरितानि। वार्ताहरैस्सह सम्वदन् श्रीप्रभुः उदीरितवान् यत् देशयोः
सम्बन्धान्‌ अग्रेसरणे व्यापार-वाणिज्यस्य महत्त्वपूर्ण-भूमिका विद्यते। दक्षिण-कोरियायाः व्यापार-मन्त्रिणा किम-ह्यन चाग
वर्यणोक्तं यत्‌ प्रधानमन्त्रिणः  नरेन्द्रमोदिनः  मेक-इन-इंडिया-नीत्यान्तर्गतं प्रथम-प्रयासोऽयं विद्यते। श्रीचोगः प्रधानमन्त्रिणा
मोदिना साकं सैमसंग-उत्पादन-समवायं दष्टं गमिष्यति, समवाये अस्मिन्‌ द्वाविंशत्युत्तर-द्वि-सहस्नतम वर्षपर्यन्तं
कोट्यधिक-जंगम दूरभाष यन्त्राणां वार्षिक-क्षमता भविता।

उत्तरप्रदेश:

उत्तरप्रदेशे कुख्यात-अपराधिनः प्रेमप्रकाश-सिंहस्य उर्फ मुन्ना बजरंगिनः अद्य प्रातः बागपत-कारागारे हत्या-
प्रकरणे चत्वार: अधिकारिण: उदयप्रतापसिंह:, शिवाजीयादव:, अरिजिन्दर-सिंह:, माधवकुमारश्च निलम्बिता:। मेरठ-
क्षेत्रस्य अतिरिक्त--आरक्षि-महानिदेशकेन प्रशांत-कुमारेण आकाशवाणी सूचिता यत् कारागारे दलयोर्मध्ये पारस्परिक-
प्रतिद्वन्दतायां मुन्नाबजरंगी निहतः। असौ अनेकेषु आपराधिक-प्रकरेषु, हत्यासु, अपहरणेषु संलिप्तः आसीत्‌।
अमरनाथयात्रा

जम्मूकश्मीरे वार्षिकी अमरनाथयात्रा पहलगाम-बालतल मागात्‌ गहन-सुरक्षा-प्रबन्धेषु सुचारूतया अग्रेसरति।
यत्रेयं ह्यः कश्मीरोपत्यकायां अवरोधनानन्तरं पुनः प्रारब्धा। वातावरण-अनुकूलनेन बालतल-मार्गात्‌ यात्रा प्रारब्धास्ति।
द्विमासात्मिकी-पवित्र-अमरनाथ-यात्रेयं अगस्त षड्विंशे श्रावण-पूर्णिमा-उत्सवे अवसानं प्रति यास्यति।



जम्मूकश्मीरेऽद्य अज्ञातातंकिभिः केन्दयाराक्षिता-रक्षिबले हस्त-गोलकैः आक्रमणं कृतम्‌। बरगुण्ड ग्रामे ताल
क्षेत्रे एतेन आक्रमणेन क्षते: सूचना नाधिगतास्ति। अत्रान्तरे एकस्य यूनस्य शवः दक्षिण-कश्मीरे शोपियां ग्रामे अधिगतः।
आरक्षिदलेन प्रकरणमिदं पंजीकृत्वा अन्वीक्षणाभियानं प्रचालितम्‌।

आईआईटी दिल्‍ली

मानवसंसाधन विकास मन्त्रालयेन आईआईटी दिल्‍ली, आईआईटी बम्बई, आईआईएससी बंगलौर-प्रमुख-
संस्थानेभ्यः स्थानं प्रदत्तम्‌। टूवीट-सन्देशे विर्णयोऽयं श्रावयन्‌ मानव-संसाधन-विकास-मन्त्री प्रकाशजावडेकरः प्रोक्तवान्‌
यत् निर्णयोऽयं ऐतिहासिकं वर्तते, एतानि संस्थानानि पूर्ण-स्वायत्तीपूर्णानि विद्यन्ते। तेन भणितं यत् एतस्मात् एतानि
प्रमुखाणि संथानानि द्रुतगत्या विकासं करिष्यन्ति। निजी क्षेत्रे मणिपाल उच्च अकादमी बीआईटीएस पिलानी, जियो
संस्थानानि च प्रमुखाणि संस्थानानि उद्घोषिता:।
मेघालय

मेघालयराज्यस्य राजधान्यां शिलांग-नगरे अद्य प्रभृति समायोज्यमाणस्य पूर्वोत्तर-परिषद: द्वि-
दिवसीयोपवेशनस्य गृहमन्त्री राजनाथसिंह: अध्यक्षतां विधास्यति। अस्मदीय वार्ताहरेण विज्ञापितं यतू केन्द्र-प्रशासन-
द्वारा पूर्वोत्तर-परिषदं गृह-मन्त्रालयस्य नियन्त्रणाधीनानन्तरं इदं प्रथममुपवेशनं विद्यते।
तमिलनाडु

तमिलनाडु-विधानसभायामद्य लोकायुक्त-विधेयकः पारितोऽस्ति। राज्यस्य प्राशासनिक-सन्धारण-मन्त्रिणा
डी.जय कुमारेण सदने विधेयकोऽथयं प्रस्तुतः। प्राशासनिक-कर्मकरेषु भ्रष्टाचार-आरोपाणाम् अन्वीक्षणार्थं प्रशासनेन
व्यवस्थैषा प्रवर्तनाय निर्णयः विहितः। तमिलनाडु-लोकायुक्त-अधिनियम-अष्टादशोत्तर-द्वि-सहस्र इति नाम्ना ज्ञास्यति।


मुम्बई-वर्षा

मुम्बईनगरे निकटस्थ क्षेत्रेषु च भीषण वृष्टेः अनेकानि क्षेत्राणि जलमग्नानि जातानि। अस्मदीय वार्ताहरेण
विज्ञापितं यत् भीषण-वर्षाकारणात् रेल-सेवा अपि दुष्प्रभाविताः सन्ति। मार्ग-यातायातानि च शनैः शनैः प्रचलन्ति।
ऋतुविभागेन तत्र दिवसात्मकं, भीषण-वृष्टेः प्रबोधनं प्रसारितम्। इदमालक्ष्य विद्यालय-महाविद्यालयेषु च राज्यप्रशासनेन
अवकाशः समुद्धोषितः।

 


                                                                  ॥ इति वार्ता: ॥