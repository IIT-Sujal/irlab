 

दिनांकः 08-11-2017
सायं - 06:10

मुख्यवार्ताः
°
 वित्तमन्त्रिणा अरुणजेटलिना भणितं यत्‌ वस्तु-सेवा-कर-परिषदः उपवेशनं श्वः
गौवाहट्यां समायोज्यते, तत्र अवैध-धनागम विषयः उत्थापयिष्यते।
० भाजपा-दलीय नेतृभिः देशे वार्ताहर-सम्मेलनेषु विमुद्रीकरणस्य लाभाः वर्णिताः,
कान्ग्रेसदलेन च कृष्ण-दिवस: आयोजितः।
° एम.सी.मैरीकॉम एशिया-महिला-मुष्टामुष्टि-स्पर्धायां स्वर्णपदकं विजितवती।

जेटली

वित्तमन्त्रिणा अरुणजेटलिना भणितं यत् अवैध-धनादान-प्रदान-प्रकरणं वस्तु-सेवा-
कर-परिषदि उत्थापयिष्यते। परिषदः उपवेशनं श्वः गौहाटी नगरे भविष्यति। तेन
प्रोक्तं यत् तत्र भू-सम्पत्ति विषयेऽपि चर्चा संभाव्यते।

प्रधानमन्त्री

भारतीयजनता पार्टीति दलम् अद्य राष्ट्रे विमुद्रीकरणस्य वार्षिकीं कृष्ण-धन-
रोधिदिवसरूपेण मानयति। सूचना-प्रसारण-मन्त्री स्मृतिईरानी वणिग्भिः
उपभोक्तृभिश्च संगणकीय-आदान-प्रदान-स्वीकरणार्थं डिजिटल-रथ-यात्रा समारब्धा।
प्रधानमन्त्रिणा नरेन्द्रमोदिना भ्रष्टाचारं अवैधधनमवरोद्धुं च प्राशासनिकोपायानाम्
अनुपालने देशवासिनः प्रति आभारः प्रकटितः। मानव-संसाधन-विकास मन्त्री प्रकाश-
जावडेकर: विमुद्रीकरणम्‌ अवैध-धन-भ्रष्टाचार च विरुद्ध्य युद्धमिति निगदितवान्‌।
भाजपादलीय नितिनगडकरी, निर्मलासीतारमणः, मनोहर-परिकरः अन्ये च नेतारः
देशस्य महानगरेषु वार्ताहर-सम्मेलनेषु विमुद्रीकरणस्य लाभा: परिगणितवन्तः।
अपरत्र कान्ग्रेस-दलं, तृणमून-कान्ग्रेसलं च दिवसोऽयं कृष्ण-दिवस रूपेण
आमानयत:। तैः दैशस्य विभिन्नेषु स्थलेषु विरोध-प्रदर्शनानि आयोज्यन्ते।
कोन्ग्रेसदलेन आरोपितं यत्‌ विमुद्रीकरणात्‌ अर्थव्यवस्था दुष्प्रभाविता सञ्जाता।
दलप्रवक्त्रा रणदीपसिंह सुरजेवाला इत्यनेन प्रोक्तं यत्‌ विमुद्रीकरणेन दीनजनाः
अत्यन्तं प्रभाविता:।

मेनका

महिला-बाल-विकास मन्त्री मेनका-गान्धी प्रावोचत्‌ यत्‌ अवैधधनं विरूद्धय
पारदर्शितामानेतुं च तस्याः मन्त्रालयेन सर्व सम्भवोपायाः विधीयन्ते। तयोक्तं यत्
मन्त्रालयस्य सर्वासां चतुर्दश-कल्याणकारी-योजनानां लाभान् लाभार्थीणां सञ्चिकासु
प्रेषणस्य व्यवस्था कृता अस्ति।

सीबीआई

केन्द्रीय अन्वेषण-अभिकरणेन बैंक-प्रैषालय-विभिन्नेषु च समवायेषु
विमुद्रीकरणानन्तरं रोक्क-परावर्तन-संबद्धानि सप्तसप्ततिः प्रकरणानि अथ च सप्त
प्राथमिकान्वीक्षणानि पञ्जीकारितानि। प्रकरणेषु एतेषु पञ्च-नवत्त्युत्तर-त्रिशत-
कौट्यधिक-रुप्यकाणि परावर्तितानि। अभिकरणेन अद्यावधि एकविंशतिः
प्राशासनिक-षडविंशतिश्च प्रशासनेतर जना: निगडिताः।

जम्मू-कश्मीर:

केन्द्रस्य जम्मू-कश्मीर-वार्ताकार: दिनेश्वर-शर्मा अद्य राज्यस्य पूर्व मुख्यमन्त्रिणा
उमर-अब्वुल्ला वर्येण श्रीनगरे मिलितवान्। उभयोर्मध्ये कश्मीर-सम्बद्ध-विषयेषु
विस्तारेण विचार-विमर्शः सञ्जातः।

अमेरिका

अमेरिकादेशेन प्रतिपादितं यत् पाकिस्ताने जैश-ए-मोहम्मद-इति आतंकि-गुल्मस्य
प्रमुखः मसूद-अजहरः अन्ताराष्ट्रिय-आतंकवादी इति उद्घोषयितव्यम्। विदेश-
विभागीय प्रवक्त्रा हीथर-नौर्ण्टदण उक्तं यत्‌ आतंकीनां संयुक्त-राष्ट्र-सूच्यां अजहरः
अपि समावेशनीयः। तस्य आतकि गुल्मः पूर्वमेव प्रतिबन्धित-आतकि-सघटनेषु
समाविष्टोऽस्ति।

मुष्टामुष्टि-क्रीडायां पञ्चबारं विश्वविजयिनी भारतस्य मैरीकोम एशिया-महिला-
प्रतियोगितायाः अष्टचत्वारिंशत्-किलोग्राम-वर्गे स्वर्ण-पदकं विजितवती। वियतनामे
हो-चि-मिन्ह-नगरे सा उत्तर-कोरियाया: किम-हयांग-मिं पराभूतवती।

                                                || इति वार्ताः ॥।
