

दिनांकः  28-04-2018

प्रातः 06:55

मुख्य-वार्ताः

* प्रधानमन्त्री नरेन्द्रमोदी चीन-राष्ट्रपतिः शी जिंगपिंगश्च द्विदिवसीय-
बुहान-अनौपचारिक-सम्मेलस्य अंगत्वेन अद्य प्रातः द्विपक्षीय-
साक्षात्सम्भाषणम्‌ पुनः आरप्स्यतः।

* प्रधानमन्त्री नरेन्द्रमोदी आकाशवाण्याः मन की बात-कार्यक्रमे श्वः
एकादशवादने स्वीय-विचारान्‌ प्रस्तोष्यति।

* उत्तराखण्डोच्च न्यायालयेन एकान्तकारावासः असंवैधानिक घोषितः।

 गतरात्रौ दिल्ल्याः फिरोजशाहकोटला-क्रीडागणे समायोजितायाम्‌ आई
पी. एल क्रिकेट्-स्पर्धायां डेल्ही-डेयर-डेविल्स-दलेन कोलकाता-नाइट-
राइडर्स-वृन्दं पञ्चपञ्चाशत्-धावनांकैः पराजितम्।

प्रधानमन्त्री-चीनम्
प्रधानमन्त्री नरेन्द्रमोदी चीन-राष्ट्रपतिः शी जिंगपिंगश्च द्विदिवसीय-
बुहान-अनौपचारिक-सम्मेलस्य अंगत्वेन अद्य प्रातः द्विपक्षीय-
साक्षात्सम्भाषणम् पुनः आरप्स्यतः। पूर्वीय-सरोवरतटे नेतृद्वयमध्ये
सम्भाषणं भविष्यति तदनु सरवरे नौकायात्रा भविष्यति। श्री मोदी
अनौपचारिक-सम्भाषणार्थं वृहस्पतिवासरे रात्रौ वुहाननगरं सम्प्राप्तः।
द्विपक्षिकान् वैश्विक-क्षेत्रीयविषयान् चाधिकृत्य कतिपय-
सम्भाषणचक्रम् अनुष्ठितम्। सम्मेलनस्य प्रथमे दिवसे गतिदिने
नेतृद्‌वयमध्ये सफलसम्भाषणं जातम्‌। स्वीय-ट्वीट-सन्देशे प्रधानमन्त्रिणा
प्रोक्तं यत्‌ भारत-चीनयोः पारस्परिक-सम्बन्धान्‌ भूयोऽपि द्रढयितुं परिचर्चा
सम्जाता।

राष्ट्रपतिः मध्यप्रदेशः

राष्ट्रपतिः रामनाथ-कोविन्दः मध्यप्रदेशस्य द्विदिवसीय-यात्रार्थम्
अद्य प्रस्थास्यति। स्वीय-यात्रावधौ श्री कोविन्दः सागर-स्थितस्य डॉ0
हरिसिंह-गौर-विश्वविद्यालयस्य सप्तविंशे दीक्षान्त- कार्यक्रमे
समुपस्थास्यति। असौ अद्य सागरे सद्गुरू-कबीर- साहेबस्य विंशत्यधिक-
षड्शततमं प्रकटोत्सवम् उपलक्ष्य समायोज्यमाने कार्यक्रमे सहभागं
विधास्यति। राष्ट्रपतिः श्वः गुनास्थले असंघटित श्रमिक-सम्मेलने
समुपस्थास्यति।

प्रधानमन्त्री-मन की बात

प्रधानमन्त्री नरेन्द्रमोदी आकाशवाण्याः मन की बात-कार्यक्रमे श्वः
एकादशवादने स्वीय-विचारान्‌ प्रस्तोष्यति। आकाशवाण्याः मासिक-
कार्यक्रमस्य अयं त्रिचत्वारिशत्तमः अको भविष्यति। अस्य कार्यक्रमस्य
प्रसारणम्‌ आकाशवाण्याः दूरदर्शनस्य च सर्वाभिः वाहिनिभिः भविष्यति।

उच्चन्यायालयः

उत्तराखण्डोच्च न्यायालयेन एकान्तकारावासः असंवैधानिक घोषितः।
प्रशासनं-स्वच्छताभियानम्
प्रशासनेन इदं स्पष्टीकृतं यत् ग्रामीण- स्वच्छभारताभियानस्य
अन्तर्गतं प्रत्येकम् अर्हेभ्यः लाभार्थिभ्यः उत्तम-शौचालयस्य निर्माणार्थं
द्वादशसहस्र-रुप्याकाणां प्रोत्साहन-राशिः प्रदीयते। केन्द्र-राज्य-प्रशासनयोः
अनुपातः प्रतिशतं षष्टिः चत्वारिंशत्-मितो वर्तते। अस्याभियानस्यान्तर्गतम्
अधुनावधि भूयोऽपि सप्तकोटि-शौचालायानां निर्माणं विहितमस्ति।

पाकसिद्धिज्ञानसंस्थानम्

केन्द्रीय-पर्यटनमन्त्रिणा के.जे. अल्फोसेन गतदिने नोएडा-स्थले
पाकसिद्धिज्ञानसंस्थानम् उद्घाटितम्। भारतीय-पाकपणाल्याः प्रोत्साहनाम्
अस्य संस्थानस्य लक्ष्यमस्ति।

गहलौत-दिव्यांगः

केन्द्रीय-मन्त्रिणा थावरचन्द-गहलौतेन प्रोक्तं यत् आर्थिक दृशा
सामाजिकरुपेण च दिव्यांग जनानां सशक्तीकरणाय प्रशासनं प्रयतते।
समधिकैः दिव्यांग जनैः सह सम्पर्कसाधनार्थ प्रशासनेन प्रयासो विधीयते।
गतदिने मुम्बय्यां दिव्यांगजनेम्यः वयोश्री-योजनायाः उद्घाटनावसरे श्री
गहलौतेन इदं व्याहतम्‌।

आई पी एल

गतरात्रौ दिल्ल्याः फिरोजशाहकोटला-क्रीडागणे समायोजितायाम्‌ आई
पी. एल क्रिकेट-स्पर्धायां  डेल्ही--डेयर-उेविल्स-दलेन कोलकाता-नाइट--राइडर्स-
वृन्दं पञ्चपञ्चाशत्-धावनांकैः पराजितम्। अद्य सायम् अष्टवादने पुणे-
नगरे चेन्नई-सुपर-किग्स-दलं मुम्बई-इण्डियन्स-वृन्दं सम्मुरवीकरिष्यति।

                                                || इति वार्ताः ।।
