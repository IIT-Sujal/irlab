
दिनाकः 14-06-2018
प्रातः 06:55

अनुवादकौ-मुदिता पुरुषोत्तमशर्माणौ
आशुलिपिक : हरीशभडारी
इयम्‌ आकाशवाणी
सम्प्रति वार्ताः श्रूयन्ताम्
प्रवाचिका मुदिता
मुख्यवार्ताः

प्रधानमन्त्री नरेन्द्रमोदी अद्य छत्तीसगढ़राज्ये आधुनिक विस्तारित च भिलाई-
इस्पात-संयन्त्र  राष्ट्राय  अर्पयिष्यति।

प्रधानमन्त्री नरेन्द्रमोदी गतदिने नवदिल्ल्यां मन्त्रिपरिषदोपवेशने
महत्त्वाकांक्षि-योजनानां समीक्षाम् अकरोत्।

केन्द्रेण जम्मू-कश्मीरस्य आरक्षिबलेषु महिलानां सहभागं वर्धनाय महिलानां
समूह-द्वयस्य कृते स्वीकृतिः प्रदत्ता।

फीफा विश्वचषक-पाद-कन्दुकस्पर्धा-मालिका अद्य मोस्कोनगरे प्रारभते।

प्रधानमन्त्री भिलाई-संयन्त्रम्

प्रधानमन्त्री नरेन्द्रमोदी अद्य छत्तीसगढराज्यं यास्यति। तत्र श्रीमोदी आधुनिकं
विस्तारितं च भिलाई-इस्पात-संयन्त्रं राष्ट्राय अर्पयिष्यति। सममेव प्रधानमन्त्री
नरेन्द्रमोदी भिलाई-क्षेत्रे भारतीय-प्रौद्योगिकी-संस्थानस्य स्थायि परिसरस्य
आधारशिलाम् अपि स्थापयिष्यति। अपि च श्रीमोदी विविध-कार्यक्रमेषु उपस्थास्यति।

प्रधानमन्त्री परिषदोपवेशनम्

प्रधानमन्त्री नरेन्द्रमोदी गतदिने नवदिल्ल्यां मन्त्रिपरिषदोपवेशनम् अकारयत्।
अस्मिन् उपवेशने संयुक्त-जनतान्त्रिक-संयुति प्रशासनेन वर्ष चतुष्टये विहितानां
महत्त्वाकांक्षि-योजनानां समीक्षा अभवत्। अत्रावसरे नेके केन्द्रीयमन्त्रिणः उपस्थिताः
अभवन्।

त्रिपराया जलौधः

त्रिपुरायां अनवरत-वृष्ट्या जलौघ-स्थितिः समुत्पन्ना अनया वृष्ट्या सामान्य-
जनजीवनं दुष्प्रभावितं वर्तते। राज्यारक्षि-बलेन सूचितं यत् वृष्टिकारणेन इदानीं
यावत् राज्ये जनत्रयं मृत्युम् उपगतम्। राज्यस्य आपत्-प्रबन्धन-विभागेन सूचितं
यत् प्रमुख-नदीनां जलस्तरं समेधितमस्ति। मुख्यमन्त्री विप्लव-कुमारदेवः
प्रभावितक्षेत्राणां स्थितिम्‌ अवलोकयत्‌। जनेभ्यः समुचित-साहाय्यं च समाश्वासयत्‌।

मणिपुरे त्रि दिवसेभ्यः भीषण-वृष्टिकारणात् सामान्य-जनजीवनं दुष्प्रभावितं
विद्यते। राज्यस्य उपत्यकायां स्थितानां जनपदानां नद्याः आपत् चिहनतः उपरि
वहन्ति। पूर्वीय-इम्फालः, पश्चिमीय-इम्फालः, विष्णुपुरम् थौबल जनपदानां
निम्नस्थलेषु च प्राशसिक-कार्यालयाः, विद्यालयाः महाविद्यालयाश्च जले निमग्नाः
भवन्ति।

सीतारमणः

रक्षामन्त्री निर्मला-सीतारमणः गतदिने हनोई-स्थले अग्रणी-रक्षायाः पी.एस.यू.-
भारत-इलेक्ट्रनिक्स-लिमिटेड-इत्यस्य प्रथम-कार्यालयस्य उद्घाटनम् अकरोत्। यः
वियतनामेन सह भारतस्य सुदृढ्-सैन्य-सहयोगः प्रदर्शयति। चतुर्थ वियतनाम-भारत-
रक्षा-उद्योगस्य उपवेशने तया तोक्तम् यत् भारतः रक्षा-उत्पादने विस्तारार्थं
उद्योऽस्ति वितयतनामदेशस्य कृते भारतस्य प्राद्योगिक्या सह् कार्यार्थम्‌
उचितसमयो वर्तते।

छत्तीसगढे माओवादिनः निगडिताः

गतदिने छत्तीसगढराज्ये नारायणपुरं बीजापुरं चेति जनपदयोः बस्तरक्षेत्रात्
ऊनविंशतिः माओवादिनः निगडिताः। निगडितेषु एका महिला अपि वर्तते। आरक्षि-
सूत्रानुसारि निगडिताः माओवादिनः विविध-घटनासु सम्मलिताः वर्तन्ते।

जम्मूकश्मीर

केन्द्रेण जम्मू-कश्मीरस्य आरक्षिबलेषु महिलानां सहभागं वर्धनाय महिलानां
समूह-द्वयस्य कृते स्वीकृतिः प्रदत्ता। एकः समूहः जम्मू-क्षेत्राय द्वितीयश्च कश्मीर-
क्षेत्राय भविष्यति। षष्टिः प्रतिशतं पदानि दश-सीमवर्तिनां जम्मू-सांबा-कठुआ-पुंछ-
राजौली-बारामूला-बांदीपुरा-कुपवाडा-करगिल-लेह जनपदानां महिलानां कृते
आरक्षितानि भविष्यन्ति।
