संस्कृतवार्ताः
दिनांक:- 15-05-2018
सायम्‌ - 06:10
मुख्यवार्ता:

 कर्णाटक-विधान-सभा-निर्वाचन-परिणामेषु न किमपि दलं बहुमतमध्यगच्छत्
भाजपादलेन चतुरुत्तरैकशतम्, काँग्रेसदलेन अष्टसप्ततिः, जे.डी.एस. दलेन च अष्टत्रिंशद्
आसनानि विजितानि।

 शीर्षन्यायालयेन मार्गीय-घटना-विवाद-प्रकरणे काँग्रेस-नेता नवजोतसिंह सिद्धुः दोषी
प्रतिपादितः।

 गजापट्टिकायां फिलीस्तीन-विरोधाचरणहिस्रघटनासु मृतकानां संख्या समेध्य ऊनषष्टिः
स साता।

कर्णाटक-मतगणनाकलनम्

कर्णाटक-विधानसभा-निर्वाचनस्य विभक्तजनादेशः समायातोऽस्ति। साम्प्रतं यावत्
सम्प्राप्त-परिणामानुसारेण भारतीय-जनता-पार्टीति दलं बृहत्तम-दलत्वेन तत्र समुदितं वर्तते।
यद्यपि तद्दलेन विजयार्थं द्वादशोत्तरैक-शतासनानि नैव विजितानि। अधुना यावद् अधिगत-
परिणामेषु भाजपादलेन चतुरुत्तरैक-शतमासनानि, काँग्रेस-दलेन चतुस्सप्ततिः आसनानि,
समधिगतानि सन्ति। काँग्रेसदलं चतुरासनेषु अग्रेगामित्वमपि लभते। तत्रैव जे.डी.एस. दलेन
अष्टत्रिंशद् आसनानि विजितानि। अन्यैश्च आसनद्वयं स्वायत्तीकृतमस्ति। जे.डी.एस. दलस्य
प्रत्याशिना एच.डी. कुमारस्वामिना राज्यपालाय पत्रं विलिख्य काँग्रेस-दल-
समर्थनस्याभिस्वीकरणं सूचितमस्ति। अनेन रामनगरम् चन्नापट्टना चेति आसनद्वयं
विजितमस्ति, अपि चानेन अद्य सायं मेलनार्थं राज्यपालेन सह समयोऽभियाचितोऽस्ति।

मुख्यमन्त्री सिद्धरमैया, येन बडामी आसनतः विजयोऽधिगतः, सोऽद्य सायं राज्यपालं
वाजुभाई-वालावर्यं सम्मिल्य त्यागपत्रं समर्पयिष्यति। अतः पूर्वं सिद्धरमैया, गुलामनवी-
आजाद-सन्निभान्‌ केन्द्रीय-नेतुन्‌ सम्मन्त्र्य वार्ताहरान्‌ प्रत्यपादयत्‌ यत्‌ काँग्रेसदलं राज्ये
प्रशासन-रचनायै जे.डी.एस. दलं समर्थयिष्यति। आजादेन प्रोक्तं यत्‌ काँग्रेस-दलीय-
प्रतिनिधि-मण्डलमद्य सायं तिजसमर्थनं जे. डी. एस. दलाय प्रदान-विषये राज्यपालं
मेलिष्यति। तत्रैव भाजपा-दलस्य राज्यीयोऽध्यक्षः बी. एस. येदूदुरप्पा दलस्य राष्ट्रियाध्यक्षं
अमितशाहवर्य मेलितुं दिल्ली सम्प्रयाति।

शीर्ष-सिदूधुः

सर्वोच्च-न्यायालयेन अष्टाशीत्त्युतरैनकोनविंशति-शत्-तमे वर्षीये मार्गीय-
विवादात्मक-घटना-प्रकरणे पञ्जाब-प्रशासने पर्यटनमन्त्री नवजोत-सिंह-सिद्धुः दोषी
प्रतिपादितः। न्यायाधीशस्य जे. चेलमेश्वस्य सञ्जय-किशन-कौलस्य च न्यायपीठेन पञ्जाब-
हिरयाणयोः उच्चन्यायालयस्य निर्णयं निरस्य भारतीय दण्ड संहितायाः त्रयोविंशत्त्युत्तर
त्रिशत्-तम-धारायाः अन्तर्गतं पञ्चषष्टिवर्षीय-जनस्य ज्ञात्वा ज्ञात्वा व्रणीकरण-प्रसंगे दोषी
प्रमाणितः। अस्माकं वार्ताहरो वर्णयति यत् सिद्धवे एकसहस्र-रुप्यकाणामर्थदण्डोऽपि
प्रवर्तितोऽस्ति।

 
प्रशासनम्‌-लोकपालः

केन्द्रेण सर्वोच्च-न्यायालयः संसूचितः यत्‌ वरिष्ठोऽधिवक्ता मुकुल-रोहतगी लोकपालस्य
नियुक्तये चयन-समित्यां विशिष्ट-न्यायविदरूपेण समावेशितोऽस्ति। महा-न्यायवादिना के. के.
वेणुगोपालेन न्यायाधीशस्य रंजन-गोगोई इत्यस्य आध्यक्ष्ययुताय खण्डपीठाय निवेदितं यत्‌
न्यायविदो रोहतगिनः नियुक्ति-विषये मई मासस्य एकादश-दिनांके निर्णीतमासीत्‌।
चयनसमितेः अध्यक्षः प्रधानमन्त्री अस्ति।

राष्ट्रपतिः श्रीरामनाथकोविन्दः प्रोदैरयत्‌ यत्‌ बैंक-आगोपं समेत्य अन्य-सेवा-क्षेत्रेषु
संवर्धनं समेधनमालक्ष्य प्रशासनं सुष्ठुरीत्या कार्यमाचरति। अद्य मुम्बय्यां “सेवानाम् विषये”
चतुर्थीं वैश्विक-प्रदर्शनीमुद्धाटयन्‌ असौ न्यगदत्‌ यत्‌ अन्ताराष्ट्रिय-मुद्राकोषेण वर्तमाने वर्षे
भारतस्य वृद्धिः दशमलवोत्तर-चतुरधिक सप्तमिता आकलितास्ति। यत्र हि सेवाक्षेत्रमतिशय-
महत्त्वपूर्णं वर्तते। अस्मिन्नवसरे समुपास्थितेन केन्द्रीय-वाणिज्य-मन्त्रिणा सुरेश-प्रभुणा प्रोक्तं
यत्‌ आगामि-समये भारतस्यार्थ-व्यवस्था पञ्च-शत-अर्बुद-डालर-मूल्यात्मिका भविष्यति। यत्र
च त्रि-शत-अर्बुद-डालर मूल्यं केवलं सेवाक्षेत्राणामेव भविष्यति।

 

राष्ट्रियान्वेशणाभिकरणम्-केरल

एन. आई. ए. इति राष्ट्रियान्वेषणाभिकरणस्य विशेष-न्यायालयेन सप्तोत्तर-द्वि-
सहस्रतमे वर्षे केरले वगामन-शस्त्र-प्रशिक्षण-शिविर-प्रकरणे अष्टादश आरोपिजनेभ्यः
सप्तवर्षाणां सश्रम-कारादण्डः श्रावितः न्यायालयेन प्रत्येकेषु पञ्चविंशति-सहस्र-रूप्यकाणाम्
अर्थदण्डोऽपि प्रकाल्पितोऽस्ति। न्यायालयेन ह्यः एव इमे दोषिणः प्रतिपादिताः आसन्।
सप्तदशान्ये आरोपिणश्च विमोचिताः।


गजा-मृत्युः

अमेरीकीय-दूतावासस्य तेल अवीव-तः येरूशलम मध्ये स्थानान्तरणस्य विरोधे
गजापट्टिकायां ह्यो दुरापन्न-हिंत्र-गटनासु विरोधाचरणेषु च मृतकानां संख्या समेध्य ऊनषष्टिः
सञ्जातास्ति। मृतकेषु अष्टौ बालकाः अपि समाविशन्ति। गजायां स्वास्थ्य-मन्त्रालयेन निगदितं
यत्‌ एतेषु अधिकाः जनाः इस्राइल सैन्य बलस्य गोलिकाक्रमणैः निहताः सन्ति। विरोधाचरण-
संघटेऽस्मिन्‌ चतुश्शताधिक-द्वि-सहस्रं जनाः व्रणीभूताः सन्ति। इस्राइल-सैन्यबलानुसारेण
विरोध-प्रदर्शनाचरणेषु चत्वारिंशत्-सहस्र-फिलीस्तीन-जनैः भागो भजितः आसीत्। इस्राइल-
सैन्यबलभटैः विमानैश्च हमासस्य एकादश-स्थात्राणि लक्ष्यीकृतानि। इस्राइलेन कश्यते यत्
सीम्नि अवैध-प्रवेशं निरोद्धुम् आक्रमणम् आवश्यकं जातमासीत्।

           
		                                  ॥ इति वार्ता:॥