संस्कृतवार्ताः

10-01-2018
साय॑ 06:10

मुख्य-वार्ताः

० केन्द्रीय-मंत्रि-मण्डलेन द्रव्यस्य खण्ड- वाणिज्ये स्वतः शत-प्रतिशतं निवेशः
अभिस्वीकृतः |

० प्रधानमत्री प्रख्यातार्थशास्त्रिभिः विविधक्षेत्राणां विशेषज्ञैश्च  विचार-विमर्श
करोति।

० उच्चतम-न्यायालयः त्रि-सदस्यीयं विशेष-अन्वीक्षणं दलं निर्मास्यति, यद्
हि पूर्व-प्रधानमत्रिणः इंदिरा-गांधिनः हत्यानन्तरम्‌ उपद्रव-प्रकरणान्
अन्वीषयिष्यति।
 

प्रधानमन्त्री

प्रधानमंत्री नरेन्द्र मोदी नीत्यायोगे प्रमुखार्थशास्त्रिभिः अखिल देशस्य
विभिन्न-क्षेत्रेभ्यः विशेषज्ञैः च साकं विचारं विनिमयते। आर्थिक क्षेत्रात्-क्षेत्र
विशेषज्ञाश्च नीत्यायोगेन प्रधानमंत्रिणा साकं सम्भाषणार्थं समाहूताः। अस्मदीय
वार्ताहरेण विज्ञापितं यत् विशेषज्ञानां विचाराः देशस्य आर्थिक-नीतेः सुदृढीकरणे
महत्वपूर्णाः भवेयु। विचार-विमर्शोऽयं आर्थिक-संतुलनं-कृषि-विकास-नगर-विकास-
संसाधन-सम्पर्क-स्वास्थ्य शिक्षादि क्षेत्राणि अधिकृत्य भवति।

केन्द्रीय मन्त्रिमण्डलम्

केन्द्रीय मन्त्रिमण्डलेन प्रत्यक्ष-विदेशी-निवेश- नीत्यां संशोधनं कृतमस्ति।
एतेन देशे प्रत्यक्ष-विदेशी-पूंजी-निवेशः सुकरो भविष्यति। सम्प्रति कस्यापि
द्रव्यस्य खण्ड- वाणिज्ये नीत्यां स्वतः शत-प्रतिशत- विदेशी- निवेशो भवितुम्
अर्हिष्यति। यो हि अद्यावधि नवच्त्वारिषद्‌ प्रतिशतम्‌ आसीत्‌ ततोऽधिकश्च
सर्वकारस्य अनुमत्या। निर्माण-विकासेऽपि स्वतः शत-प्रतिशत-निवेशः अनुमंस्यते।
वैदिशिक-विमानन-समवायैः अनुमतिपुरःसरं भारतस्य एयर-ड्ण्डिया समवाये
एकोनपञ्चाशत् प्रतिशतं निवेश: शक्यते।

राष्ट्रपतिः

राष्ट्रपतिना रामनाथ कोविन्देन भणितं यत् भारतीय-रेल राष्ट्र-विकासाय
राष्ट्रिय सेवा संस्थानं विद्यते। अद्य राष्ट्रपति भवने विभिन्‍न-रेलविभागीय-
सेवानां परीवीक्षाधीनाधिकरारिणः संबोधयन्‌ असौ प्रोक्तवान् यत् रेल-विभागः
वर्षद्वय-पूर्वम् अष्टखर्ब यात्रीन् अवहत्। श्री कोविन्दः उक्तवान् यत् रेल जाल:
देशस्य संस्कृति-परम्परयोः संवर्धने सहायतां करोति।

 

 

उच्चतम न्यायालयः

उच्चतम न्यायालयेन प्रोक्तं यत् पूर्व प्रधानमन्त्री इंदिरा गान्धिनः
चतुरशीत्युत्तर-नवदश तमे वर्षे हत्यायाः समनन्तरं सिक्ख विरोधी उपद्रवाणाम्
अन्वीक्षणाय त्रि-सदस्यात्मकस्य विशिष्टान्वीक्षण- दलस्य निर्माणं भविष्यति।
एतदर्थ मुख्य न्यायाधीशस्य दीपकमिश्रस्य आध्यक्ष्युतेन पीठेन केन्द्रं दलस्य
विरचनाय केचन नामानां प्रदानार्थं परामृष्टम् दलस्य अध्यक्षः उच्चन्यायालयस्य
पूर्व न्यायाधीशो भविता। न्यायालय-नियुक्त-समित्या एतदुद्घाटितम् यत्
एकचत्वारिंषदुत्तर द्विशत प्रकरणेभ्यः विनैवानुसन्धानं षडशीत्युत्तरैकशतं
प्रकरणानि समाप्तन्यासन्‌।

 करगिल- शैतयम्‌

करगिल क्षेत्रे अत्यधिक शैत्यं वर्तते। तत्र न्यूनतम-तापमानः शून्यात्‌ षड-
दशमलव त्रयोविंशति-अध: अंकित: अथ अधिकतम तापमानश्च शून्यात् सार्ध-
सप्तमितं नीचैः आसीत्। तत्रत्याः सुरू नद्याः जलं हिमवत् भूत्वानन्तरं
स्वल्पप्रवहणान् विट्युतापूर्तेऽपि समस्या समागताऽस्ति। स्थानीय-जनाअपि एतेन
कारणेन दुष्प्रभाविताः सन्ति। अपरत्र जम्मू-कश्मीरेऽपि अत्यधिक-शैत्यात्‌
न्यूनतमतापमानः शून्यात्‌ त्रि दशमलव-षड़ डिग्री- अध: समंकितः।

 

 चीन-जड्गमदूरभाष:

 विश्वस्य स्मार्ट जड्गमदूरभाष-विपण्यां चीनदेश: मन्दायते। चीनदेशीय-
सूचना सम्पर्क-प्रविधि-अकादमी प्रतिपादितवान् यत् चीनदेशेन गतवर्षे केवलानि
सहस्राधिक नूतन-जड्गमदूरभाषसंस्करणानि अवतारितानि।

