 
दिनांकः 27-02-2018
सायं - 06:10

मुख्यवार्ताः

* प्रधानमन्त्रिणा नरेन्द्रमोदिनाः उक्तं यत्‌ तस्य प्रशासनं प्राचीनसभ्यतातः देशे
आधुनिक-समाज-निर्माणाय अथ च अनौपचारिकार्थव्यवस्थाम्‌ ओपचारिकीं कर्तुं
कार्यमाचरति।

० मेघालय-नगालैण्डराज्ययोः अद्य विधानसभा-निर्वाचनं सम्पन्नं जातम्।

 जम्मूकश्मीरस्य राजौरी-पूंछ-जनपदयो: सीम्नि अद्य पाकिस्तानस्य
महागोलिका-प्रहारैः त्रयो सुरक्षाकर्मिणः व्रणिताः।

प्रधानमंत्री व्यापारसम्मेलनम्‌

प्रधानमन्त्रिणा नरेन्द्रमोदिनाः उक्तं यत्‌ तस्य प्रशासनं प्राचीनसभ्यतात: देशे
आधुनिक-समाज-निर्माणाय अथ च अनौपचारिकार्थव्यवस्थाम्‌ ओपचारिकीं कर्तुं
कार्यमाचरति। असावद्य नवदिल्या द्वितीय-भारत-कोरिया-व्यापार-सम्मेलन
सम्बोधयति स्म। श्रीमोदिना कथितं यत् प्रशासनं वाणिज्यं सरलीकर्तु
मध्यस्थभूमिकां समापयितुं च प्रयतते। वैदेशिक-निवेशस्य आवश्यकतां सबलं
प्रतिपादयन् असौ प्रोक्तवान् यत् भरते विश्वस्य एका उन्मुक्तार्थव्यवस्था विद्यते,
देशैः सार्धं वाणिज्याय सज्जीभूतं वर्तते। क्रयशक्तिविषये भारतस्य स्थानं विश्वे
तृतीयं वर्तते अथ शीघ्रमेव सकल-गृहोत्पाद- क्षेत्रेऽपि पंचमार्थव्यवस्था भविष्यति।
भारते तीव्रगत्या-संवर्धमाना-अर्थव्यवस्था अस्ति। भारतस्य समीपम् अर्थव्यवस्थायाः
त्रिमहत्वाधायिकारकाः गणतन्त्र-जनसंख्या-आवश्यकताश्च सन्ति। श्रीमोदिना
कोरियादेशस्य उद्योगिनः वैश्विकसमवायाश्च भारते निवेशयितुं प्रोत्साहिताः।

मेघालय-नागालैण्डः

मेघालय-नगालैण्डराज्ययोः अद्य विधानसभा-निर्वाचनं सम्पन्नं जातम्।
मेघालये तत् शान्ति-पूर्वकं सम्पन्नम्। परं नगालैण्ड-राज्ये योन जनपदे
मतदानकेन्द्रे बम्बविस्फोटेन नागरिकः व्रणितः इति सूच्यते। कोहिमा-विधानसभा-
क्षेत्रे दक्षिण-आंगमिएकं विधान-सभा-क्षेत्रे च कतिचित् मतदान-यन्त्राणां कार्ये
व्यवधानमागतमित्यपि सूचना वर्तते। उत्तर-आंगमि-द्वे विधानसभा-क्षेत्रात् राष्ट्रवादी-
गणतान्त्रिक-प्रगतिशील-दलस्य प्रमुखः नेफियु-रियु निर्विरोधः चितः आसीत्‌। त्रिपुरां
समेत्य राज्ययोः मतगणना शनिवासरे भविष्यति।

जम्मू-कश्मीर:
जम्मूकश्मीरस्य राजौरी-पूक-जनपदयोः सीम्नि अद्य पाकिस्तानस्य
महागोलिका-प्रहारैः त्रयो सुरक्षाकर्मिणः व्रणिताः। प्रातरेव पाकिस्तानेन
सैन्यस्थात्राणि नागरिकस्थलानि चाभिलक्ष्य प्रहारोऽयं प्रारब्धः। भारतीयसैनिकैरपि
सुमहागोलिकाभिः पाकिस्तानं समुत्तरितम्‌। प्रभावितक्षेत्रेषु विद्यालयाः पिहिताः
सन्ति। अत्रान्तरे ह्यः हाजिन् इत्यत्र सुरक्षाबलैः संघर्षे व्रणितस्य संदिग्ध-
पाकिस्तानी आतंकवादिनः शवमद्य तत्क्षेत्रे अन्वेषण-समये अधिगतमस्ति।

अद्य जम्मु-कश्मीरस्य मुख्यमन्त्री मेहबूबा-मुफ्ति नवदिल्ल्यां गृहमन्त्रिणा
राजनाथ-सिंहेन अमिलत्। नियन्त्रण-रेखायां पाकिस्तानेन प्रायः प्रतिदिनं संघर्ष-
विरामोल्लंघनम् आतंकवादिनामनुप्रवेश-प्रयासं चाभिलक्ष्य राज्यस्य सुरक्षा-स्थिति-
विषये तया श्रीसिंहः प्रतिवेदितः।

यू.एन.

संयुक्तराष्ट्रस्य सचिवेन एन्टोनियो गुतर्स इत्यनेन परमाणुशस्त्राणां
समापनार्थ वैश्विक-स्तरीय-प्रयासा: समाकारिताः। जेनेवायाः संयुक्तराष्ट्रपरिसरे
शस्त्रनिरस्त्रीकरणविषयमुपलक्ष्य समायोजिते सम्मेलने गुतर्समहोदयेन भणितं यत्
साम्प्रतिके काले एताइक्केचनदेशाः सन्ति ये परमाणु-शस्त्रादिभिरेव विश्वं
सुरक्षितमस्ति इति मिथ्या आलपन्ति।

अमेरिका उत्तरकोरिया

राष्ट्रपतिना डोनल्ड-ट्रम्पेणाभिहितं यत् अमेरिका अनुकूल-समये उत्तरकोरियया
विचार-विमर्शो विधास्यति। गतदिने वाशिंगटन्‌ इत्यत्र देशस्य राज्यपालाः
सम्बोधयता श्रीट्रम्पेण उक्तं यत् प्रशासनं द्रक्ष्यति यत् ततः प्राक्‌ उत्तरकोरिया
इत्यस्य परमाणु-प्रक्षेपणकार्यक्रमस्य समापनेच्छा वर्तते इति।


                                            ।। इति वार्ताः ।।
