03-06-2018
सायं - 06:10

मख्यवार्ता:

० जम्मू नगरे अन्ताराष्ट्रिय-सीम्नि पाकिस्तानीय सैन्य-बलैः गोलिकावर्षणे सीमा-सुरक्षा बलस्य वीरौ वीरगतिं सम्प्राप्तौ, एकादश
जनाश्चाहताः।

० भारतदेशेन स्वदेशे निर्मितं परमाणु- सक्षम- बैलिस्टिक-प्रक्षेप्यास्रस्य अग्नि-पञ्च इत्यस्य सफलं परीक्षणं ओडिशा
तटात् विहितम्।

० कर्णाटक-महाराष्ट्रे च वृष्टि-सम्बद्ध दुर्घटनासु न्यूनान्यूनं द्वादश-जनाः मृताः।

० विदेश मन्त्री सुषमा स्वराजः ब्रिक्सदेशीय विदेश-मन्त्रिभिस्साकं सञ्जातोपवेशनात् प्राक् दक्षिण-अफ्रिकीय
शीर्षनेतृभिः सम्भाषणं विधास्यति।

जम्मू कश्मीरः
जम्मू नगरे अन्ताराष्ट्रिय-सीम्नि पाकिस्तानीय सैन्यैः भीषण-गोलिकावर्षणेऽद्य सीमा-सुरक्षा बलस्य वीरौ द्वौ वीरगतिं प्राप्तौ,

रक्षाकार्मिकं समेत्य एकादश-जनाः आहताः जाताः। सीमा-सुरक्षा-बलस्य सूत्राणि आकाशवाणी सूचिता यत् पाकिस्तानीय
सैन्य-भटै: परगवाल-कानाकच-क्षेत्रयो: अकारण-गोलिका-वषर्ण प्रारब्धम्।

अग्नि-5

भारतदेशेन स्वदेशे विकसित-परमाणु-क्षमतायुतस्य बैल्रिस्टिक-प्रक्षेष्यास्त्र-पञ्च इत्यस्य सफलं परीक्षणं विहितम्।
परीक्षणमिदम् ओडिशा तटे अब्दुल-कलाम-द्वीपात् प्रातः पञचाशद् मिनटोत्तर-नववादने विहितम्।
रक्षानुसंधान-विकास संघटन द्वारा विकसितमिंद प्रक्षेप्यास्त्रं पञ्च-सहस्र-किलोमीटर-यावत् पृथ्वीतः
पृथ्वीं मारक क्षमतायुतं विद्यते। पञ्चाशत्-टन भारवाहि इदं प्रक्षेप्यास्त्रम्‌।

 

महाराष्ट्र-वृष्टिः

मुम्बय्यां महाराष्ट्रस्य बहुषु क्षेत्रेषु प्रावृट्कालिकी भीषण-वृष्टेः सप्त-जनाः मृताः। चत्वारः जनाः धुले-जनपदस्य एकस्मिन् ग्रामे वर्षा-
झञ्झावातेन, वृक्षावपातेन च मृताः सूच्यन्ते ठाणे-पालधर-रत्नागिरी-जलगांव-बुलठाणा-नासिक-अहमदनगर-मराठवाडा-क्षेत्रस्य

अन्येषु जनपदेषु अपि भीषण-वृष्टेः सूचनाधिगतास्ति। शस्य, भवनानां क्षतेः सूचनापि सम्प्राप्तास्ति।

कर्णाटक-वृष्टिः
अपरत्र-कर्णाटक-राज्ये भीषण वृष्टेः गत-चतुर्विंशति-होरासु न्यूनान्यूनं पञ्च-जनाः मृताः।
प्लास्टिक-प्रदूषणम्‌

पर्यावरण मन्त्रिणा डा. हर्षवर्धनेन विद्यालयीय छात्राः पर्यावरण-रक्षारूपेण-प्लास्टिक-प्रदूषण-समस्यां सम्मुखीकर्तृं प्रशासन-समाजस्य
च सहयोगाय समाहूताः। डा. हर्षवर्धन: अद्य नवदिल्ल्यां पर्यावरण-संरक्षण-सन्देशाय समायोजितायां
धावनक्रिडायां भागमावोढुम् एकत्रितान् दशसहस्राधिकान् छात्रान् सम्बोधयति स्म। धावनाक्रिडा अयं
भौमवासरे समायोजयिष्यमाणे विश्व पर्यावरण-दिवसोपक्ष्ये आयोजिता।

सुषमा-स्वराजः

विदेशमन्त्री सुषमा स्वराजः दक्षिण-अफ्रिकायाः पञ्च-दिवसीय यात्रारतो विद्यते। यात्रायाः प्रथम-चरणे सुषमावर्या दक्षिण-
अफ्रिकायाः शीर्ष-नेतृत्वैः सम्भाषिष्यते। श्रीमती स्वराजः श्वः ब्रिक्स-देशैः विदेश-मन्त्रिभिस्साकम्
उपवेशनं विधास्यति। सा 'इब्सा' इत्यस्य विदेश-मन्त्रिणाम् उपवेशनस्य अध्यक्षतामपि करिष्यति।

नकवी
अल्पसंख्यक-कार्य मन्त्रिणा मुख्तार-अब्बास नकविना प्रोक्तं यत् केन्द्रस्य राष्ट्रिय-जनतान्त्रिक-संयुतेः प्रशासनं समावेशि-
निष्पक्ष-गौरवमयी-विकासं प्रति कृतसंकल्पो विद्यते। प्रशासनस्य चतुः वर्ष-पूर्त्यवसरे अद्य पणजी

नर्गयां वार्ताहर-सम्मेलने तेनोदीरितं यत् प्रधानमन्त्रिणः नरेन्द्रमोदिनः नेतृत्वे केन्द्रप्रशासनं परिष्कार-निष्पादन-
परिवर्तन-मार्गे सरति।

अमेरिका-उत्तर कोरिया
अमेरिका-देशेन प्रतिपादितं यत् उत्तर-कोरिया देशं तदैव प्रतिबन्धेभ्यः शैथिल्यं प्रदास्यति यदा परमाणु-निरस्त्रीकरण-दिशि

एतादृशोपायाः विदध्यात् येषां अन्वीक्षणं भवितुं शक्यते। रक्षामन्त्रिणा जिम-मैटीज वर्येण अमेरिकी
राष्ट्रपतेः डोनाल्ड ट्रम्प-उत्तर कोरियायाः नेतुः किम-जांग-उनयोर्मध्ये सम्पत्स्यमाणोपवेशनात् प्राक्‌
अद्य सिंगापुरे सुरक्षोपवेशने इदं सूचितमस्ति।

ह्वि-चकिकादिवस:
अद्य प्रथमः आधिकारिक-द्वि-चक्रिका-दिवसोऽस्ति। उपराष्ट्रपतिना एम. वेंकैया नायडुना नवदिल्ल्यामद्य द्वि-चक्रिका-कार्यक्रमः

प्रार्धः। अवसरेऽस्मिन् श्रीनायडुना भणितं यत् नगरेषु-द्वि-चक्रिका-प्रयोगाय प्रोत्साहनं दातव्यम्। तेनोदीरितं यत्‌
अस्योद्देश्यं विश्वं पर्यावरण-प्रदूषण-जीवन शैल्यां च व्याधीनां विषये प्रशासनस्य ध्यानाकर्षणम्‌।

अवसरेऽस्मिन् पर्यावरण मन्त्री ड. हर्षवर्धनः, केन्द्रीय मन्त्री विजयगोयल:, विश्व-सुन्दरी मानुषी छिल्लरः अपि समुपस्थिताः
आसन्‌
                               ॥ इति वार्ताः ॥
