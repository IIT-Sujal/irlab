दिनांकः 05-03-2018
प्रात: 06:55
प्रवाचकोऽनुवादकश्च - परमानन्द-झाः

आशुपिविकः - महेश:

इयम्‌ आकाशवाणी

सम्प्रति वार्ताः श्रूयन्ताम्

प्रवाचकः - परमानन्व-ज्ञाः
मुख्य-वार्तीः

* संसद: आय-व्यय-संकल्पना-सत्रस्य द्वितीयों भाग: अद्य
समारभते।
° मेघालये नैशनल-पीपल्स-पार्टीति-दलस्य नेता कनरोंड्‌ संगमा

श्व: नूतन-मुख्यमन्त्रित्वेन शपथं ग्रहीष्यति।

 स्वीय-विधायक-दल-नेतुः चयनार्थ नागालैण्डे अद्य, त्रिपुरायां
च श्व: निवनिर्वाचित-विधायकाः संमेलिष्यन्ति।

* अपि च,

* दशम-द्वादश-कक्षयोः छात्राणां केन्द्रीय-माध्यमिक-शिक्षा-

मण्डलीयाः वार्षिंक-परीक्षाः अद्य प्रारभन्ते।


संसदः आय-व्यय-संकल्पना-सत्रस्य द्वितीयो भागः अद्य
समारभते। सत्रस्यास्य आदयो भागः जेन्युवरी-मासस्य ऊन-त्रिंश-
दिनांके समारभ्य फेब्रुअरी-मासस्य नवमे दिनांके उपसंहृतः।

साम्प्रतिको भाग: आगामि-मासस्य षष्ठं दिनांकं यावदनुवर्तिष्यते |

मेघालय:-प्रशासनसंरचना

मेघालये नैशनलप्रीपल्स-प्रार्टीति-दलस्य नेता कनरांड संगमा
श्वः नूतन-मुख्यमन्तित्वेन शपथं ग्रहीष्यति। भाजपा-दलस्य
वरिष्ठो नेता के.जे.अल्फोन्स शिलांड्-नगरे वार्ताहरान् व्यज्ञापयत्

यद्‌ राज्यपालेन श्रीमता गङ्गा-प्रसदेन भाजपा-यूढीपी-प्रभृति-
दलानां चतुस्त्रिशद्-विजेत्-विधायकानां समर्थन-युत: श्रीसंगमा

राज्ये नूतन-प्रशासन-संरचनायै गतदिवसे समामन्त्रितः ।

नागालैण्डम्‌-मन्त्रणा

नागालैण्डे एन.डी.पी.पी.-टी.जे.पी.-समेतानां नैकेषां दलानां
संयुते: नव-निर्वाचिता: विधायका: एन डी.पी.पी.-दलस्य वरिष्ठ-
नेतारं नेफियु-रियुं स्वीय-नेतृत्वेन अवचेतुम् अद्य संमिलन्ति।
राज्यस्य वारत्रय-मुख्य-मन्त्रिणा रियु-वर्येण गतदिने द्वा-त्रिंशद-
विधायकानां समर्थनं प्रख्याप्य नूतन-प्रशासन-संरचनायै

स्वीयाऽभिघोषणा प्रस्तुता।

त्रिपुरा
त्रिपुराया प्रदेश-भाजपाऽध्यक्षेण विप्लव-कुमार-देवेन
समुदीरितं यद् दलस्य-निर्वाचिताः नेतारः नूतन-प्रशासन-संरचना-

तः पूर्वं स्वकीयं विधायक-दल-नेतारम्अवचेतुं श्वः संमेलिष्यन्ति।

केन्द्रीयमाध्यमिकशिक्षामण्डलम्-परीक्षा
दशम-द्वादश-कक्षयोः छात्राणां केन्द्रीय-माध्यमिक-शिक्षा-
मण्डलीयाः वार्षिक-परीक्षाः अद्य प्रारभन्ते। मण्डलस्य
अधिकारिभिर्विज्ञाप्यते यद् वर्षेऽस्मिन् दशम्याः
अष्टात्रिंशत्सहस्राधिकाः एकादश-लक्ष छात्राः, द्वादश्याश्च
षडशीति-सहस्राधिकाः एकादश-लक्षं छात्राः परीक्षामेनां संमुखी-

कुर्वाणाः सन्ति।

जम्मू-कश्मीर: - आतंकिनो हता:

जम्मू-कश्मीरस्य शोपियां-जनपदे गतसायं सुरक्षा-दलैः
लश्करे-तैयोति-आतंकि-गुल्मस्य शाहिद-अहमद-दार-नामा कश्चित्
स्थानीयः आतंकी, गुल्मस्य इतरे त्रयः प्रत्यक्ष-कार्यकर्तारश्च
निहता:। आरक्षिभि: विज्ञापितं यदेते जनपदस्य पोहां-क्षेत्र-संगते
वाहन-निरीक्षण-केन्द्रे सहसा आक्रान्तवन्त:। पश्चात् सुरक्षाकानां
प्रत्याक्रमण-क्रमे इमे चत्वारोऽपि तत्कालमेव व्यापादिताः।

                                                 || इति वार्ताः |
