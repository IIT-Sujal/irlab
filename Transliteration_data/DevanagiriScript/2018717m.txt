संस्कृतवार्ताः

दिनांक: - 17/ 07/ 2018
प्रातः - 06 : 55

प्रवाचकोऽनुवादकश्च - पुरुषोत्तम-शर्मा

आशुलिपिकः - अवलद-नजमः

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - पुरुषोत्तम-शर्मा

मुख्यवार्ताः

 

 प्रधानमन्त्री नरेन्द्रमोदी प्रावोचत्‌ यत्‌ राष्टूम्‌ एकविंश-शताब्दे नूतनशिखरमवाप्तुम्‌
अग्रसरं विद्यते।

 संसदः प्रावृट् सत्रात् पूर्वं केन्द्रेण अद्य नवदिल्ल्यां सर्वदलीयोपवेशनम् आहूतमस्ति।

अमेरिकायाः राष्ट्रपतिः डोनाल्ड-दट्रम्पः रूसराष्ट्रपतिः ब्लादिमिरपुतिनश्च प्रथम-
शिखरोपवेशने नूतनारम्भः प्रकटितवन्तौ।

 अपि च,
 
भारत-इंग्लैण्डदलयोः एकदिवसीय-क्रिकेटशुङ्खलायाः अन्तिमस्पर्धा अद्य भविष्यति।

प्रधानमन्त्री-नवभारतम्

प्रधानमन्त्री नरेन्द्रमोदी प्रावोचत् यत् विगतवर्ष-चतुष्टये राष्ट्रं एकर्विंश-शताब्दे
नूतनशिखरमवाप्तुम्‌ अग्रसरं विद्यते। विगते अलिनि नवदिल्ल्यां न्यू-इण्डिया-कांनक्लेव इति सभां
सम्बोधयता श्रीमोदिना निगादितं यत् राष्ट्रं परिवर्तनस्य महत्त्वपूर्णकालं सम्मुखी करोति।
सपादैकशत-कोटि जनाः नवभारतनिर्माणाय कार्याचरणं कुर्वन्ति। युवानः नवभारतनिर्माणस्य
आधारशक्तिः वर्तन्ते। युवानः एवोपलब्धावसराणां प्रयोगं विधाय नूतनावसरान् निर्मास्यन्ति।


संसदः प्रावृट् सत्रात् दिनमेक-पूर्वं केन्द्रेण अद्य नवदिल्ल्यां सर्वदलीयोपवेशनम्
आहूतमस्ति। उपवेशने केन्द्रं सदनद्वयस्य सुचारुतया सञ्चालनाय विपक्षि-दलानां सहयोगं
वाञ्छति। लोकसभाध्यक्षया सुमित्रमहाजनवर्यया अपि अद्य सायं समेषां दलानां सहयोगाय
उपवेशनम् आहूतमस्ति। गतदिने विपक्षिदलैः संयुक्तरणनीति-निर्माणाय नवदिल्ल्याम्‌
उपवेशनमेकम्‌ आकारितम्‌।



केन्द्रेण मिदनापुर-दुर्घटना विषये पश्चिम-बंगाल-प्रशासनात् प्रतिवेदनम् अभियाचितम्। ध्यातव्यं
यत् अस्यां घटनायां नेके जनाः व्रणिताः अभवन्। गतदिने प्रधानमन्त्रिणः नरेन्द्रमोदिनः
सार्वजनिकजनसभा सम्बोधनावसरे दुर्घटनेऽयं संवृता।

आयुष-संस्थानम्

आयुष-मन्त्रालयान्तर्गतम् अखिल-भारतीयायुर्वेद-संस्थानम् अद्य नवदिल्ल्यां राष्ट्रिय-
आयुषसंस्थानप्रमुखाणां द्विदिवसीयं सम्मेलनम् आयोजयति। आयुषमन्त्रालयेनोक्तं यत्
सम्मेलनस्यौद्धाटनिकसत्रे मानवसंसाधन-विकासमन्त्री प्रकाशजावडेकरः आयुषराज्यमन्त्री
श्रीपद-नाइकश्च उपस्थास्यतः। आयुषसंस्थानेषु शिक्षानुसन्धान-स्वास्थ्य-सौविध्यानां
गुणवत्तासंवर्धनं सम्मेलनस्य प्रमुखोद्देश्यं विद्यते।


विदेशराज्यमन्त्री वी.के.सिंहः प्रावोचत् यत् जनैः विदेशेषु वृत्तिप्राप्तये अधिकृताभिकर्तृणां
सेवा स्वीकर्तव्या। हरियाणायां भिवानी क्षेत्रे पारगमनपत्र-सेवा केन्द्रम् उद्भाटयता
वी.के. सिंहेनोक्तं यत् प्रैषविभागीयकार्यालयेषु पारगमनपत्र-सौविध्योपलब्धये प्रशासनेन
कार्याचरणं विधीयते।

ट्रम्पपितनयोः-शिखरोषवेशनम्

अमेरिकायाः राष्ट्रपतिः डोनाल्ड ट्रम्पः रूसराष्ट्रपतिः ब्लादिमिरपुतिनश्च प्रथम-
शिखरोपवेशने उक्तवन्तौ यत्‌ देशद्रयेन प्राचीनसम्बन्धाः विस्मृत्य नूतनारम्भः करणीयः।
हेलसिंकी नगरे उभाभ्यां वैश्विकसमाह्वानानां निरसनोच्छा प्रकटिता। अत्रावसरे नेतृद्वयेन
विविध-विषयाः परिचर्चिताः।

क्रिकेट

 

भारत-इग्लैण्डदलयोः तिसृणाम्‌ एकदिवसीयक्रिकेटशुङ्खलायाः अन्तिमस्पर्धा अद्य
भविष्यति। भारतीयसमयानुसारेण सायं पञ्चवादने स्पर्धेऽयं प्रारप्स्यते।

                                                    इति वार्ताः 
