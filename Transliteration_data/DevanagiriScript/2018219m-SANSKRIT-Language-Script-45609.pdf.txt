दिनांकः 19-02-2018
प्रात: 06:55
प्रवाचकोऽनुवादकश्च - परमानन्द-झाः

आशुपिलिकः - संजय-त्रिपाठी

इयम् आकाशवाणी
सम्प्रति वार्ताः श्रूयन्ताम्
प्रवाचकः - परमानन्द-झाः
मुख्य-वार्ताः

* श्रीनरेन्द्रमोदिना समुदीरीतं मद् बोट्स-रोबोट्स-इत्येतेषां स्वचालित-
यन्त्र-मानुषाणां कृत्रिम-प्रज्ञा-बलेन देशाद् दैन्यं, रोगजातं च उल्मूल्य
असमुन्नत-वर्गेषु समृद्धिः सम्पादयितुं शक्यते।

* प्रधानमन्त्री श्रीनरेन्द्रमोदी अद्य कर्णाटके श्रवणबेलागोला-मैसुरु-
नगरयोः समायोज्येषु नैकेषु कार्यक्रमेषु संनिधास्यति।

° अपि च,

* प्रथमे विंशति-प्रतिविंशति-क्षेप-चक्रीये लघु-क्रिकेट्-द्वन्द्वे भारतेन
आतिथेयं दक्षिणाफ्रीका-दलम् अष्टा-विंशत्या धावनांकैः पराजितम्।

प्रधानमन्त्री-कृत्रिमप्रज्ञा

श्रीनरेन्द्र-मोदिना समुदीरीतं मद् बोट्स-रोबोट्स-इत्येतेषां स्वचालित-
यन्त्र-मानुषाणां कृत्रिम-प्रज्ञा-बलेन देशाद् दैन्यं, रोगजातं च उल्मूल्य
असमुन्नत-वर्गेषु समृद्धिः सम्पादयितुं शक्यते- इति तदीयं प्रशासनं
विश्वसिति। श्रीमोदी गतदिवसे मुम्बय्यां वाधवानी-कृत्रिम-प्रज्ञा-
संस्थानस्योद्घाटनाऽनन्तरं तत्रैकत्रितान् जनान् समुद्बोधयति स्म ।

प्रधानमन्त्री-कर्णाटकयात्रा

प्रधानमन्त्री श्रीनरेन्द्र-मोदी अद्य कर्णाटके श्रवणबेलागोला-मैसुरु-
नगरयोः समायोज्येषु नैकेषु कार्यक्रमेषु संनिधास्यति। सः प्रथमं श्रवणबेला-
गोलायां भगवतो बाहुबलिनः अष्टशीति-तमे महा-मस्तकाभिषेक-महोत्सवे
समुप-स्थितो भूत्वा तत्रैव वन्ध्यगिरौ श्रीबाहुबलिनो दर्शनार्थ सद्यो-निर्मितां
सार्ध-षट्-शत-पदस्थानोपेतां भव्य-सोपान-शृंखलां समुद्-घाटयिष्यति। एवमेव
मैसुरु-उदयपुरयोर्मध्ये श्रीमोदी पैलेस-क्वीन-हमसफर-द्रुतगामि-रेल-यानम्
इदम्प्रथम-तया ध्वजं प्रदर्श्य अद्य प्रस्थापयिष्यति।

जेटली-सऊदी अरबिया

वित्त-मन्त्री अरुण-जेटली अद्य सऊदी-अरबियायां तत्रत्यं व्यापार-
विनिवेश-मन्त्रिणं डा.माजिद-अल-कसाबीं मेलिष्यति। नेतृ-द्वय-मध्ये
पारस्परिक-हित-सम्बद्धाः द्वि-पाक्षिकाः विषयाः सविस्तरं चर्चयिष्यन्ते-
इत्यपेक्ष्यते। ततः पूर्व, गतदिवसे श्रीजेटलिना तत्रत्यो नरेशः सलमान-बिन-
अब्दुल-अजीज-अल-सौदः रियाध-नगरे साक्षात्कृतः।

राजनाथः-युवानः

गृहमन्त्री राजनाथ-सिंहः गत-दिवसे नव-दिल्ल्यां 'वतन को जानो'-
इति-शीर्षकोपेतस्य युवक-सम्पर्क-कार्यक्रमस्यान्तर्गतं जम्मू-कश्मीरस्य युव-
जनान्‌ मेलितवान्। एतत्कार्यक्रमस्य अन्तर्गतं राज्यस्यास्य द्विशत-प्रायाः
युवानः सम्प्रति प्रवर्लमान-मासस्य एकादशाद्‌ विंशं दिनांक यावद्‌ देशस्य
विभिन्नानि स्थलानि पर्यटन्तो विद्यन्ते। श्रीसिंहेन इमे युवानः प्रबोधिताः
यद् अनेकतायाम् एकता अस्माकं चिरन्तनी भारतीया परम्परा विद्यते।

क्रिकेट्‌

दक्षिणाफ्रीकायां जोहैन्सवर्ग-नगरस्थे न्यूवाण्डरस-क्रीडा- प्रांगणे
गतरात्रौ सम्पन्ने प्रथमे विंशति-प्रतिविंशति-क्षेप-चक्रीये लघु-क्रिकेट्‌--द्वन्द्वे
भारतेन आतिथेयं दक्षिणाफ्रीका-दलम् अष्टा-विंशत्या धावनांकैः पराजितम्।
तत्रः पूर्वं, भ्रमण-कारिणा भारतीय-क्रीडक-वृन्देन निर्धारितेषु विंशतौ क्षेप-
चक्रेषु प्रतिपक्षि-दलस्य समक्ष पञ्चानां क्रीडाकानां क्षत्या चतुरधिक
द्विशत-धावनांकानां विशालं विजय-लक्ष्यं प्रस्तुतमासीत्।

                                                           ।। इति वार्ताः ।।
