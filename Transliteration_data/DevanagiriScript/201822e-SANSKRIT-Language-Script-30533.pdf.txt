संस्कृतवार्ता

वित्तमंत्री

 

दिनांकः 02-02-2018 सायं - 06:10

अनुवादिका - मुदितावेतालः

आशुलिपिक: - रामललित:

इयम्‌ आकाशवाणी
सम्प्रति वार्ताः श्रूयन्ताम्
प्रवाचिका - मुदितावेतालः


वित्तमंत्री अरूणजेटली कथयति यत्‌ आय-व्यय-संकल्पनायाः आदर्शः अभावग्रस्त-क्षेत्राणाम्‌
आवश्यक्ताया: पूर्ति: वर्तते।

अमरीकादेशः आतंकवादि-शरणस्थलानि विरूद्धय अभियानं संचालितुं पाकिस्तानम् उक्तवान्।

 लिबिया-समुद्रतटे नौका निमज्जने नवति जनाः मृता इति मन्यन्ते।

वित्तमंत्री अरूणजेटली अवादीत् यत् ह्यः प्रस्तुतायाः आय-व्यय-संकल्पनायाः उद्देश्यं तादृशाणां क्षेत्राणां

सहायता वर्तते-यत्र समर्थनम् अपेक्षितमस्ति। अद्य नवदिल्ल्यां प्रमुखैः वणिग्भिः सम्भाषणे श्रीजेटली अवादीत् यत्

सर्वकारः निर्यातक्षेत्रे नवीन-उर्जया सह अग्रेसरो भवति। तेन प्रोक्तम् यत् विगतेषु मासेषु विनिर्माण-क्षेत्रे तीव्रता दृश्यते।

वित्तमंत्री अवादीत् यत् अर्थव्यवस्थायाः वहुनि क्षेत्राणि प्रशासनस्य सहायतां विना अपि शोभनं प्रदर्शनं कुर्वन्ति।

अमरीका-पाक
अमरीकादेशः पाकिस्तानम्‌ अवादीत्‌ यत्‌ तत्‌ तत्र स्थितानाम्‌ आतंकवादस्य शरणस्थलानां विरुद्ध अभियानं
करोतु। अमरीकाया: विदेश-उपमंत्री-जॉन-जेसुलीवन: वाशिंगटने अवादीत्‌ यत्‌ अमरीकाया: सर्वकार: विचारयति यत्‌
अनेनैव अस्मिनक्षेत्रे स्थिरशान्ति: भविष्यति।

लिबिया

भूमध्यसागरे न्यूनातिन्यूनाः नवतिः शरणार्थिणः जले निमग्नाः जाताः। तेषां नौका समुद्रे निमज्जिता आसीत्‌।
उच्चतम-बाण्ड

उच्चतम-न्यायालयेन निर्वाचन-प्रत्याभूतिनिर्णयं विरूद्धय मार्क्सवादी-कम्युनिस्ट-पार्टीत्यस्य महासचिवस्य
सीताराम-येचुरी-वर्यस्य याचिकायाः श्रवणे प्रशासनस्योत्तरं समाहूतमस्ति। याचिकायां वामदलेन प्रतिपादितमस्ति यत्
अनेन जनतन्त्रस्य अधोगतिः अथ समधिक-राजनीतिक-भ्रष्टाचारो भविष्यति। अत्रान्तरे न्यायालयेन तमिलनाडु-महाराष्ट्र-
राज्ययोः तौ विधी विरूद्धय याचिकाः सम्बिधानपीठाय प्रेषिताः-याभ्यां बलीवर्द-मानव-संग्राम-क्रीडा शकट-स्पर्धां च
अनुमतौ आस्ताम्।

समान नागरिक संहिता

समान-नागरिक-संहिता-विषये विधि-आयोगेन सप्तति-सहस्र-लोकमतानि अधिगतानि सन्ति। सम्प्रत्यपि जनानां
मतानि लभ्यन्ते। एतेषां परीक्षणं प्रचलति। एतत्‌ विधिमन्त्रिणा राज्यसभायां सूचितम्‌ अद्य।

विदेशमंत्री सुषमा

विदेश-मंत्री सुषमास्वराजः नेपाल राजधान्यां काठमाण्डूनगरे प्रधानमंत्रिणा शेर-बहादुर-देउबा वर्योण
मिलीतवती। अपि च निर्वाचनस्य सफलसंचालनार्थं शुभकामनां प्रदत्तवती। नेतारौ भारत-नेपाल-देशयोर्मध्ये द्विपक्षीय-
संबन्धानां वर्धनार्थं उपाय-विषये वार्तालापं कृतवन्तौ। श्रीमतीसुषमास्वराजः नेपालस्य राष्ट्रपतिना विद्यादेवी भंडारी वर्यया
सह अपि अमिलत्।
त्रिपुरा

षष्टी-सदस्यीय-त्रिपुरा-विधानसभाया: निर्वाचने परीक्षणानन्तरं-सप्तोत्तर-त्रिशत् प्रत्याशीनां नामांकन-पत्राणि
सम्यक् सन्ति। श्वः यावत् नामांकन-पत्र-प्रत्यावर्तयितुं शक्यते। मतदानम् फरवरी-अष्टादशे दिवसे भविता।

खेलोइंडिया

नवदिल्ल्याः जवाहरलाल-नेहरू प्रांगणे खेल भारतं विद्यालय स्पर्धायाः चतुर्थे दिवसे अद्य तरण-स्पर्धायाः
शतम्-मीटर-बैकस्ट्रोक-वर्गे कर्नाटकस्य श्रीहरि-नटराजः स्वर्णपदकं विजीतवान्। दिल्ल्या: शाहनवाजखान: बालकानां
उच्चकूर्दने स्वर्णपदकं प्राप्तवान्। बालकानां डिस्कस-श्रो-स्पर्धायां मध्यप्रदेशस्य इकराम-अली-खानः स्वर्णपदकं
विजीतवान्। बालिकानाम् अष्ट-शत-मीटर-धावने महाराष्ट्रस्य ताई-बमहाने स्वर्णपदकं प्राप्तवती। बालकेषु उत्तराखण्डस्य
अनुकुमार: प्रथमस्थाने स्वर्णपदकं प्राप्तवान्‌]


                                        ॥ इति वार्ता: ॥   