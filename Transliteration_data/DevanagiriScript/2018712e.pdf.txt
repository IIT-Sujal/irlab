संस्कृतवार्ता

दिनांक: 12-07-2018

सायं - 06:10

 प्रधानमन्त्रिणा नरेन्रमोदिना प्रतिपादितं यत्‌ आर्थिकदृष्टया सशक्तमहिलाभिः सामाजिक- कुरीत्युन्मूलने
महत्त्वाधायि- भूमिका: निर्व्यूढा:।

 मद्रासोच्चन्यायालयेन तमिलनाडुप्रशासनं स्टर्लाइट-कापर-स्मैटलरयन्त्रं विरूद्धय प्रदर्शनकारिणां दृश्य-
अभिलेख: प्रस्तोतुमादिष्ट।


जम्मूकश्मीरस्य कान्दीवने प्रचलत् संघर्षे अज्ञातातंकवादी मृतः।

 अपि च,

 जग्मू-करमीरे मार्गदर्घटनायां त्रयोदश-अमरनाथतीर्थयत्रिणः व्रणिता; जाताः

प्रधानमंत्री सम्भाषणम्‌

प्रधानमन्त्रिणा नरेन्द्रमोदिना प्रतिपादितं यत् स्वयं-साहाय्यसमूहैः देशस्य ग्रामीण-क्षेत्रेषु महत्त्वाधायिभूमिका
निभाल्यते। विशेषरूपेण लघु-उद्योग-कर्मकरेभ्यश्च समूहाः इमे महत्कार्यमाचरन्ति। प्रधानमन्त्री देशस्य स्वयं-साहाय्य-
समूहानां महिला-सदस्यैः दृश्यश्रव्यमाध्यमेन साक्षात्-सम्भाषणमाचरितम्। तेन एतदपि प्रोक्तं यत् आर्थिकदृष्ट्या
सशक्तमहिलाः सामाजिककुरीतयः समाप्त्यर्थं सक्षमाः भवन्ति। अत: महिलासशक्तिकरणाय तेषाम् आर्थिकदृष्ट्या
आत्मनिर्भरता आवश्यकी। तास्तु स्वभावतः एव उद्यमशालिनः भवन्ति आवश्यकता तु केवलम् ताभ्यः अवसरप्रदानस्य
विद्यते। प्रधानमन्त्रिणा महिलाभ्यः तासां योग्यता-क्षमता-कुशलताभ्यः अवगतकरणार्थम्‌ अवसरप्रदानस्य महत्
आवश्यकता प्रतिपादिता।

प्रधानमन्त्री भवनम्‌

प्रधानमन्त्रिणा नरेन्द्रमोदिना अद्य नवदिल्ल्यां तिलकमार्गे भारतीय-पुरातात्विक-सर्वेक्षण-विभागस्य मुख्यालयः
धरोहर भवनं समुद्धाटितम्। भवनेऽस्मिन् प्रायः सार्धैकलक्षपुस्तकानां पत्रिकानां च संग्रहयुत-केन्द्रीयपुरातात्विक-
पुस्तकालयोऽपि विद्यते। आधुनिक- सौविध्ययुतेऽस्मिन् भवने वृष्टिजलसंचय-सुविधापि वर्तते।

उच्चन्यायालयः

मद्रासोच्चन्यायालयेन तूतीकोरीनस्य स्टर्लाइट-कोपर-स्मैटलर-यन्त्रं विरूद्धय प्रदर्शनानां दृश्य-अभिलेखः
तद्विवरणंच प्रस्तोतुमादिष्टः। अवधेयास्पदं वर्तते यत्‌ त्रयोविंशति-दिनांके स्टर्लाइिट यन्त्रं पिधानान्दोलने प्रदर्शनावधौ
त्रयोदशजनाः मृत्युमुपगताः। प्रदर्शनकार्यनुसारं यन्त्रेण प्रदूषणविस्तारो भवति। हिंस्रघटनामिमामालक्ष्य न्यायमूर्ति
सी.टी.सेल्वमः न्यायमूर्तिः ए एमबशीर अहमदश्च राज्यप्रशासनम् अष्टादशदिनांकं यावत् विवरणप्रस्तोतुं समादिष्टवन्तौ।
अमरनाथ यात्रिणः

जम्मूकश्मीरस्य ऊधमपुरे राष्ट्रियराजमार्गे विहितदुर्घटनायां अद्य प्रातः त्रयोदश-अमरनाथयात्रिणः व्रणिताः।
यात्रिसन्नद्धवाहनस्य ट्रकयानेन संघट्टकारणात् दुर्घटनेयं संजाता। आरक्षिणा आकाशवाणी संसूचिता यत् व्रणितयात्रिणः
ऊधमपुरस्य चिकित्सालये समुपचार्यन्ते येषु यात्रिद्वयस्य स्थिति: चिन्तनीया वर्तते।

जम्मू-कश्मीर:

जम्मूकश्मीरस्य कुपवाडाजनपदस्थे कान्दीवने आतंकवादिभिः संजातसंघर्षे अज्ञातातंकवादी व्यापादितः।
गतदिने संघर्षेऽस्मिन् सैन्यधिकारी दिवंगतः, सैनिकश्च व्रणितः जातः। सुरक्षा-स्रोतसा ज्ञातं यत् वनक्षेत्रे मंगलवासरे प्रारब्ध
संघर्षः सम्प्रत्यपि प्रचलदस्ति।

जम्मू-कश्मीर:

जम्मूकश्मीरे न्यूनतममूल्यैः प्रभावी-जैनरिक-औषधिप्रयोगं समेधितुं नैकानि औषधिकेन्द्राणि समुद्धाटितानि।
प्रधानमन्त्री भारतीय-जन-औषधि-परियोजनान्तर्गतानि केन्द्राणि इमानि प्रारब्धानि। केन्द्रेण निर्धनभ्येः वंचितवर्गेभ्यश्च
विशिष्टकेन्द्रेषु न्यूनतममूल्येषु एव औषधिप्रदानार्थं योजनेयं पंचदशोत्तर- द्विसहस्रतमे वर्षे प्रारब्धा। औषधिकेन्द्रनिर्माणै
औषधिप्रदानेन सह वृत्यवसरलाभप्रदानमपि केन्द्रस्य उद्देश्यम् आसीत्।

अमितशाहः

भाजपेति दलाध्यक्षः अमितशाहः जनता-दल- यूनाइटेड इत्यस्य राष्ट्राध्यक्षं बिहारस्य मुख्यमन्त्रिणं
नीतीशकुमारं च अमिलत्‌। पटनायां समनुष्ठिते उपवेशने दलद्रयोः नेतारः समुपस्थिताः आसन्‌ सूत्रानुसारं दलयो:
पारस्परिक-सम्बन्धदृढीकरणम् एतदुपवेशनस्य उद्देश्यम् आसीत्। अत्रान्तरे शाह: अग्रिम-लोकसभा-निर्वाचनाय दलस्य
समुचितपादक्षेपान्‌ अपि समीक्षिष्यति।

जापानवृष्टि :
जापाने कस्मिंश्चित्स्थलेषु दुरापन्न-विनाशकारि-वृष्ट्या मृतकाणां संख्या समेध्य नवनवत्युत्तैकशतं संजाता।
प्रशासनिक प्रवक्ता योशिहिदे-सुगानुसारं साहाय्योद्धारकार्याणि सजवं प्रवर्तन्ते। दुर्घटनायाः दुष्प्रभावितक्षेत्रेभ्यःनिवासिनः
सुरक्षितस्थलेषु प्राप्यन्ते। ओकायामा- प्रान्ते वृष्ट्याधिक्येन चत्वारिंशत्सहस्रावासाः क्षतिग्रस्ताः जाताः।



॥ इति वार्ता: ॥
