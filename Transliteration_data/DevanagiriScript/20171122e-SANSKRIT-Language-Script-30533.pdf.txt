संस्कृतवार्ताः
दिनांक:- 22.11.2017
सायम्‌ - 06:10
मुख्यवार्ता:

 केन्द्रीय मन्त्रिमण्डलेन 'केन्द्रिय-लोक-क्षेत्र-उद्यमे' 'कार्यरतानां कर्मचारिणां वेतन-
विवर्धन-प्रस्तावः अनुमोदित, अथ च शीर्षन्यायालय-उच्च-न्यायालयीय
न्यायाधीशानां वेतन-वृत्त्यांश-विवर्धन प्रस्तावोऽपिः स्वीकृतः।

 केन्द्रेण जम्मू-कश्मीर-प्रशासनाय पाषाण-क्षेपि-घटनासु प्रथम-वारं संलिप्त-जनेषु
पञ्जीकृत-प्रकरणानि प्रत्यावर्तयितुं परामर्शः प्रदत्तः।

 भारतेन ब्रहमोस-प्रक्षेप्यास्त्रं सफलतया प्रक्षेपितम्।

मन्त्रिमण्डलम्

आर्थिक-प्रकरणानां मन्त्रिमण्डलीय-समित्या ग्रामीण-महिलाना-सहभागितां
समुन्नेतुं “प्रधानमन्त्री-महिला-शक्ति-केन्द्र" इति नामाख्या योजना अनुशसिता।
समितिरियं 'बेटी-बचाओ-बेटी-पढाओ' अभियानेऽपि सहयोगं प्रदास्यति।

जम्मू-कश्मीर-केन्द्रम्‌

केन्द्रेण जम्मू-कश्मीर-प्रशासनं पाषाण-क्षेपण-घटनासु वार-प्रथमं संत्रिप्त-जनान्‌
विरुद्धय पञ्जौकृताः आरोपाः प्रत्यावर्तनादेशः श्रावितः। गृहमन्त्रालयीय सूत्रैः
निगदितं यत् कश्मीरोत्यकायां जनानां विश्वासं जेतु एतानि प्रकरणानि
प्रत्यावर्तितानि। केन्द्रस्य विशिष्ट-वार्ताकारस्य दिनेश्वर-शर्मणः विचारविमर्शं
निर्णयोऽयं श्रावितमासीत्।

पाक-पनामा

पाकिस्तानदेशीय अपदस्थ प्रधानमन्त्रिणः नवाज शरीफस्य तस्य पारिवारिक-
सदस्याश्च पनामा-भ्रष्टाचार-प्रकरणेऽद्य इस्लामाबादस्थ भ्रष्टाचार-रोधि-न्यायालये
उपस्थिताः। राष्ट्रिय-प्रत्युत्तर-अभिकरणेन शरीफं तस्य कुटम्बीय-जनान् विरुद्धय
न्यायालये प्रकरणानि पञ्जीकारितानि।

लंका-प्रधानमन्त्री

श्रीलंकीय प्रधानमन्त्री रानिल-विक्रमासिंधे अद्य नवदिल्लीं सम्प्राप्तवान्। असौ
स्वीय-चतुर्दिवसीय यात्राय हयः बैंगलुरू-नगरं सम्प्राप्तमासीत्। श्वः श्रीसिंधे
प्रधानमन्त्रिणं नरेन्द्रमोदिनं सम्मिल्ल्य विविध-प्रकरणानि-चर्चिष्यति।

ब्रह्मोस

अद्य ब्रह्मोस  प्रक्षेप्यास्त्रस्य  सफलं प्रक्षेपणं विहितम्‌। सैन्य-बलानि अधुना
ब्रह्मोस -प्रक्षेप्यास्त्रस्य प्रक्षेपणे सक्षमाणि विद्यन्ते, नवत्युत्तर-द्विशत-किलोमीटर-
मारक-क्षमता युतं इदं प्रक्षेप्यास्त्रं विद्यते।

गुजरात

गुजरात-विधानसभा-निर्वाचनानाप्रथम-चरणात्मक-नामांकन-पत्राणाम्‌ अन्वीक्षणं
प्रचलति। ह्य: एतदर्थ अन्तिमः दिवसः आसीत्। अस्मै चरणाय त्रि-उत्तर-
सप्तशताधिक-सहस्रात्मक नामांकन-पत्राणि-प्रपूरितानि। तत्र कच्छ-सौराष्ट्र-दक्षिण-
गुजरातस्य ऊन-नवति-निर्वाचन-क्षेत्रेषु मतदानं दिसम्बर-मासे नव-दिनांके भविता।

पटेलः

गुजराते पाटीदार-समाजस्य नेता हार्दिक-पटेलः आगामि-मासे
आयोजयिष्यमाणेषु विधानसभेय निर्वाचनेषु कांग्रेसदलं समर्थन-उद्घोषणा
विहितवान्। अहमदाबादे वार्ताहरैः सम्वदन् असौ उदीरितवान् यत् कांग्रेस-दलं
शासनारूढानन्तरं पाटीदार-आरक्षण-प्रकरण-विधेयकम् आनेष्यति।

कोविन्दः

राष्ट्रपतिना श्रीरामनाथ-कोविन्देन अद्य मणिपुरस्य विष्णुपुर-जनपदे  मोडरांग-
क्षेत्रे आजाद-हिन्द-फौज-परिसरस्य यात्रा विहिता। तत्र स्थिते स्मारके राष्ट्रपतिना
श्रद्धाकुसुमानि  समर्पितानि।

नायड:

उपराष्ट्रपतिना एम.वेंकैया नायडुना स्थानीय-निकाय-संस्थानानां कुशलतया
कार्यान्वितुं पारदर्शिता-प्रत्युत्तराणां-उत्तरदायित्वम् आवश्यकं व्याहृतम्। कोच्चि-
नगर-निगम-स्वर्ण-जयन्ती-कार्यक्रमं उद्घाटयन् असौ उदीरितवान् यत् जनानां
भ्रष्टाचार-मुक्त-उत्तरदायि-पारदर्शि-संस्थानानां समीहा समीचीना वर्तते।

आयुष-नीतिः

ओषधीय-पादपानां राष्ट्रिय-नीत्याः प्रारूपस्य अन्तिम-रूपाय नवदिल्ल्यां
आयुष-मन्त्रालयस्य उपवेशनं प्रचलति। उपवेशने आयुष-मन्त्रिणा श्रीपद-यसो-नाइकेन
वर्णित यत्‌ अशीतिः प्रतिशत्‌ पादपाः वनेभ्यः प्राप्यन्ते।

आईएफएफ आई

भारतीय-अन्ताराष्ट्रिय-चलचित्र-समारोहे अद्यषड्-दिवसात्मक-प्रचलिष्यमाणस्य
मुक्त-मञ्चस्य शुभारम्भो जातः। कार्यक्रमोऽयं विगत-ऊनत्रिंशत्‌-वर्षभ्यः चलचित्र-
समारोहस्य अभिन्न-अंगं विद्यते। अत्र चलचित्र-निर्माता-अभिनेता-निर्णायक-
मण्डलीय-सदस्या:-प्राशसनिक-अधिकारिणः परस्परं मुक्त-विचारैः संलपन्ति।



                                                          इति वार्ता:
