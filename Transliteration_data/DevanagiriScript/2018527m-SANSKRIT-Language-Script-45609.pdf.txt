

दिनांक 27-05-2018
प्रातः 06:55
प्रवाचकोऽनुवादकश्च - पुरुषोत्तम-शर्मा

टंकण-सहायकः - मनोज-गुप्ता

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - पुरुषोत्तम-शर्मा

मुख्य-वार्ताः
 प्रधानमन्त्री श्री नरेन्द्रमोदी अद्य दिल्ली-मेरठ एक्सप्रेस-वे इत्यस्य प्रथमचरणम्‌ राष्ट्राय समर्पयिष्यति।

 प्रधानमन्त्री नरेन्द्रमोदी अद्य प्रातः एकादश वादने आकाशवाण्याः मन की बात इत्यस्मिन्‌ कार्यक्रमे

जनान् सम्बोधयिष्यति।

 पाकिस्ताने संसदः प्रांतीयविधानसभायां च निर्वाचनानि जुलाई मासस्य पञ्चविंशतिः दिनांके
भविष्यन्ति।

 अपि च,

आई. पी. एल. क्रिकेटस्पर्धामालिकायाः निर्णायकद्वन्द्रे अद्य चेन्नई-सुपर-किंग्स-सनराइ्जर्स-
हैदराबाददलयोः स्पर्धा भविष्यति।

प्रधानमन्त्री एक्सप्रेस वे

प्रधानमन्त्री श्री नरेन्द्रमोदी अद्य दिल्ली-मेरठ एक्सप्रेस-वे इत्यस्य प्रथम चरणम् राष्ट्रायार्पयिष्यति।
दिल्ल्याः निजामुद्दीन सेतोः दिल्ली उत्तरप्रदेशसीमायाः मिथः निर्मितेऽस्मिन् मार्गे श्रीमोदी पथ प्रयाणं
करिष्यति।

मन की बात

प्रधानमन्त्री नरेन्द्रमोदी अद्य प्रातः एकादश वादने आकाशवाण्याः मन की बात इत्यस्मिन् कार्यक्रमे
जनान् सम्बोधयिष्यति। मासिक-कार्यक्रमस्य चतुः चत्वारिंशं संस्करणमिदम् आकाशवाणी-दुरदर्शनयोः
सर्वाभ्यः प्रणालिकाभ्यः प्रसारयिष्यते, सममेव प्रधानमन्त्री कार्यालयस्य सूचनाप्रसारणमन्त्रालयस्य
आकाशवाणी-दूरदर्शनयोश्च यू-द्यूब इति यू नलिकान्तर्जाल-सङ्केतमाध्यमैः अपि साक्षात् प्रसारणं
विधास्यते। अनन्तरं च रात्रौ अष्टवादनात् विविधभाषिकोऽनुवादः प्रासरयिष्यते।

प्रधानमन्त्री सर्वेक्षणम्‌

प्रधानमन्त्रिणा नरेन्द्रमोदिना नमो एप् इति चरिष्णु-तन्त्रे एकं सर्वेक्षणं प्रारब्धम्। जनाः अध्यर्थिताः यत्
ते केन्द्रप्रशासनस्य निज-क्षेत्रस्य सांसद-विधायकानां च कार्याचरणाय मानाङ्कनं प्रदद्युः। श्रीमोदिना
संयुक्तजनतान्त्रिकसंयुति-प्रशासनस्य वर्षचतुष्टयपूर्त्यवसरे सर्वेक्षणमिदं प्रारब्धम्।

असम

असम-प्रशासनेन प्रधानमन्त्रिणः नरेन्द्रमोदिनः "सबका साथ सबका विकास" इति लक्ष्यावाप्तये
भ्रष्टाचारं विरुध्य शून्यं सहिष्णुता नीतिः स्वीकृतास्ति। मोदिप्रशासनस्य वर्षचतुष्टयपूर्तिमालक्ष्य
आकाशवाण्याः टोक शो इत्यस्मिन् कार्यक्रमे असमस्य वनाबकारी मन्त्री परिमलशुक्लवैद्यः प्रावोचत् यत्
मुख्यमन्त्री सर्वानन्दसोनोवालः भ्रष्टाचार-समापयितुं प्रतिबद्धो वर्तते।

राठौरः स्वास्थ्यम्
सूचनाप्रसारणमन्त्री कर्नलराज्यवर्धनराठौरः गतदिने प्रवोचत् यत् युवभिः दैनिकजीवने
स्वास्थ्यानुकूल्यम् उपपादनीयम्। नव दिल्ल्यां फिट इण्डिया इत्यस्मिन् अभियाने राठौरेण सह अभिनेता
सुनीलशेट्टी मिलिन्दसोमणः गुलपनागश्च उपस्थिताः आसन्।

तमिलनाडुराज्ये बसयानदुर्घटना
तमिलनाडुराज्यस्य नीलगिरि-जनपदे गुलालुरकषत्रं निकषा गतदिने बसयान-दुर्धटनायां जनत्रयं
मृत्युमुपगतम्‌। पञ्चर्विंशतिश्च ब्रणिताः। आरक्षिभिः सूचितं यत्‌ चालकस्य अनियन्त्रणकारणेन दुधैटनेऽयं
संवृत्ता

पाकिस्ताने निर्वाचनानि
पाकिस्ताने संसदः प्रांतीयविधानसभानां च निर्वाचनानि जुलाई मासस्य पञ्चविंशतिः दिनांके
भविष्यन्ति। तत्रत्येन राष्ट्रपतिना ममनून-हुसैनेन गतदिने आदेशोऽयं प्रदत्तः । पाकिस्तानस्य निर्वाचनायोगेन
एतदर्थम् विगतसप्ताहे औपचारिकपत्रं विलिख्य अनुमतिः याचितासीत्।

आई पी एल
विशंतिः प्रतिविंशतिः क्षेपचक्राणाम् आई. पी. एल. क्रिकेटस्पर्धामालिकायाः निर्णायकस्पर्धा अद्य
भविष्यति। मुम्मई-स्थे वानखेडे-क्रीडाङ्गणे चन्नई-सुपर-किंग्सदलं सनराइजर्सहैदराबददलं सम्मुखीकरिष्यति।
भारतीयसमयानुसारेण स्पर्धेऽयं सायं सप्त वादनात् प्रारब्धा भविष्यति।
