दिनांक: 22-01-2018

सायं - 06:10

मख्यवार्ताः


७ प्रधानमन्त्री नरेन्द्रमोदी अद्य सायं वैश्विकार्थिकमंचस्य वार्षिक-विचारोपवेशने भाग्रग्रहीतुं दावोस्-नगरं
सम्प्राप्नोति।

 दिल्यारक्षिबलेन गुजराते बमविस्फोटघटनायाः प्रमुख: चिरवाछिंतातंकवादी अब्दुल-सुभन-कुरैशी
निगडीकृत:।
 
 अपि च,

उच्चतमन्यायालयः राजस्थान-मध्यप्रदेशयोश्च पद्मावती इति चलच्चित्र-प्रदर्शने समागतसमस्यान्
अधिकृत्य विहित-याचिकायां वादश्रवणाय सहमतिं प्रदत्तवान्।

प्रधानमन्त्री दावोस

प्रधानमन्त्री नरेन्द्रमोदी अद्य सायं दावोस्-नगरं सम्प्राप्नोति । असौ तत्र शिष्टमण्डलेन साकं अष्टचत्वरिंशे
वैश्चिकार्थिकमंचस्य वार्षिक-विचारोपवेशने भाग्रं ग्रहीष्यति। प्रधानमन्त्री श्वो आरम्भमाणस्य वार्षिकोत्सवस्यावसरे
बीजोद्वोधनं प्रस्तोष्यति। अधिवेशनमिदं चतुर्दिवसात्मकं वर्तते। प्रधानमन्त्री तत्र स्विस्संघस्याध्यक्षेण साकं द्वैपाक्षिकं
विचार-विनिमयमपि विधास्यति। विगत-विंशतिवर्षेषु भारतीय-प्रधानमन्त्रिषु प्रथमोऽयं प्रधानमन्त्री यो हि तत्र सम्प्राप्नोति।
अत्रावसरे प्रधानमन्त्री श्रीमोदी ख्यात-विनिवेशकवृन्दैः सार्धमपि भारतस्य साम्प्रतिकं व्यापारानुकूल-परिवेशमधिकृत्य
विचार-विमर्शो विधास्यति। सम्मेलनावसरे प्रधानमंत्री वैश्विक-कार्यकारिप्रमुखसमक्षं नूतनभारतम् इति विषयमवलम्ब्य
स्वीयविचारान् प्रस्तोष्यति। सम्मेलनस्य संचालनं मंचस्य संस्थापकः प्रोफेसर क्लास-शेवाबवर्यो करिष्यति।

सिमि आतंकवादी

दिल्यारक्षिबलेन गुजराते बमविस्फोटघटनाया: प्रमुख: चिरवाछिंतातंकवादी अब्दुल-सुभन-कुरैशी निगडीकृत:।
असौ सिमि “भारतीय-दस्लामिक-छात्र-आन्दोलनेन सम्बद्धो वर्तते। नवदिल्यामद्य वार्ताहरः सम्भाषमाणेन डी.सी.पी.
प्रमुखः पी.एस.कुशवाहा संसूचितं यत् आतंकवादी कुरैशी दिल्याः गाज्ञीपुरक्षेत्रात् अधिगतः।

उच्चतमन्यायालयः

उच्चतमन्यायालयः राजस्थान-मध्यप्रदेशयोश्च पद्यावती इति चलच्चित्र-प्रदर्शने समागतः समस्यान्‌ अधिकृत्य
विहित-याचिकायां वादश्रवणाय सहमतिं प्रदत्तवान्‌। अवधेयमस्ति यत्‌ उच्चतमन्यायालयेन प्रागेव भारतस्य सर्वास्वपि
मनोरंजनशालासु शुक्रवासरे एतच्चलचित्रप्रदर्शनार्थं समादिष्टो वर्तते।

राष्ट्रपतिना रामनाथ-कोविन्देन छात्राः सामाजिक-समुन्नत्यर्थं नूतनकार्यपद्धतिं प्रति अग्रेसरितुं समाहूताः।
वडोदरायाः महाराजा-सुयाजिराव-विश्चिवद्यालयस्य षट्षष्टितमे दीक्षान्तसमारोहे असौ प्रोक्तवान् यत् छात्रैः सम्प्रतिकाले
आर्टिफिशियल-इंटेलिजेन्स अर्थात् कृत्रिम-अभियन्त्रणदिशि ध्यानमवधारितव्यम् अस्ति। सहैव तेन एतदपि भणितं यत्
विश्वविद्यालययोऽयं आर्ट्स-साइंस “कला-विज्ञानेमति' विषयद्वयं प्रति समानरूपत्वेन कृतसंकल्पो विद्यते। एतेन
सामाजिककल्याणां भविता।

वसन्तपंचमी

भगवति-सरस्वत्या: शुभजन्मदिनं वसन्तपंचमीम्मुपलक्ष्य अद्य राष्ट्रपतिना रामनाथकोविन्देन उपराष्ट्रपति-वेंकैया-
नायडुना, प्रधानमन्त्रि-नरेन्द्र-मोदिना च देशवासिभ्यः शुभकामनाः व्याहृताः। उपराष्ट्रपतिना भगवत्यै देशवासिनो शिक्षिताः
स्पु: इति प्रार्थिता। प्रधानमन्त्रिणा भगवत्यै सरस्वत्यै सर्वेषां कल्याणाय सहुद्धिप्रदानाय च प्रार्थितम्‌।

वैश्विकार्थिकमंच: उपवेशनम्‌

वैश्विकार्थिकमंचेन प्रसारित-विकसशील-अर्थव्यवस्थाया: समावेशी-सूचकांके भारतेन द्विषष्टितमं स्थान
लब्धम्‌। सूचिरियं एतन्मंचस्य अष्टचत्वारिंश-वार्षिकसम्मेलनात्‌ प्राग्‌ विज्ञापिता।



                                                  ॥ इति वार्ता: ॥
