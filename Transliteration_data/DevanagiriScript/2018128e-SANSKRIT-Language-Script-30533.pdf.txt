संस्कृतवार्ताः

28-01-2018
सायम् - 06:10

मुख्यवार्ताः
® प्रधानमन्त्रिणा ऐषमो मन की बात कार्यक्रमे नारीशक्ति-विषये सविशेषं प्रतिपादितम्।

७ एन. सी. सी. भटान् सम्बोधयता प्रधानमन्त्रिणा अवैधधनं भ्रष्टाचारं च विरूध्य कार्यार्थं
यूनाम् आह्वानं कृतम्।

७ जकार्तायां इण्डोनेशिया-मास्टर्स-बैडमिण्टन, शृंखलाया: अन्त्यचक्रे साइना-नेहवाल: पराभूता।

प्रधानमन्त्री-मन की बात
प्रधानमिन्त्रणा मोदिना प्रोक्तं यत्‌ देशे महिलाशक्त्या समाजे जायमानेषु सकारात्मक-परिवर्तनेषु

महत्वपूर्ण भूमिका निर्व्यूढास्ति। अनेनोक्तं यत्‌ नारीशक्ति: मार्गदर्शकस्य भूमिकामावहति,

नैकोपलब्धींश्चाधिगच्छति। नारीशक्तेः कुत्रापि सीमबन्धनं नास्ति। अस्य वर्षस्य प्रथमे मन की बात कार्यक्रम-
प्रसारणे प्रधानमन्त्रिणा प्रसन्नता प्रकटीकृता यत् भारतीयाः महिलाः सर्व-क्षेत्रेषु सजवं प्रगतिं कुर्वन्त्यो वर्तन्ते।
राष्ट्रस्य गौरवं च वर्धयन्ति। पौराणिकोक्तिम् उल्लेखयन् श्रीमोदी न्यगदत् यत् नारीशक्तिः न केवलं कुटुम्बमेव
अपितु समग्र-समाजमेव ऐक्यसूत्रे निबध्नाति। अत्रावसरे मोदिना कल्पना-चावलायाः स्मरणमपि कृतम्‌। माटूगा-
रेल-स्थासनमपि तेन महिला-सशक्तीकरणस्योदाहरणत्वेन समुदाह्वतम। एतदतिरिच्य नैके प्रेरणास्पदाः विषयाः
प्रधानमन्त्रिणा परिचर्चिचा:।

प्रधानमन्त्री-एनसीसी

प्रधानमन्त्रिणा नरेन्द्रमोदिना राष्टिय-कैडिट-कोर - एन. सी. सी. इत्यस्य भटकल्पाः युवानः प्रतिबोधिताः
यत्‌ ते कृष्णधनं भ्रष्टाचारं च विरुध्य प्रवर्तिताभियानमुच्चशिखर-पर्यन्तं सम्प्रापयन्तु, यतोहि कार्यमिदं देशहिताय

वर्तते। अद्य दिल्ली कैण्ट मध्ये करिञप्पा-सैन्य-प्रयाण-पांगणे एनसीसी भटान्‌ सम्बोधयन्‌ असौ तान्‌ आंकिकीय-

धनाहरण-माध्यमानाम्‌ उपयोगाय त्रैरयत्‌। अनेनोकृतं यदित्थं पारदर्शिता प्रत्युत्तरदायिता च सुनिश्चेष्येते।
श्रीमोदिना इदमपि भितं यद्‌ आधार-पत्र-संयोजनेन भारतस्योन्नतौ दृढता समागता।
त्रिपुरा-निर्वाचनम्‌
त्रिपुरायां फरवरी सामस्य अष्टादशे दिनांके समायोजयिष्यमाणेभ्यः विधानसभा-निर्वाचनेभ्यः, मार्क्सवादी

कम्युनिस्टपार्टीति दलेन, भारतीय जनता पार्टी दलेन कांग्रेस दलेन च निज-निज-प्रत्याशिनां घोषणा विहिता।

नामांकनं जनवरी मासस्य एकत्रिंशं दिनांकं यावत् कर्त्तुं पारयिष्यते। फरवरी मासस्य तृतीय दिनांक-पर्यन्तं
नामांकन-प्रत्यावर्तनं सम्भविष्यति। मतदानं च तत्र फरवरी मासस्य अष्टादश-दिनांके समायोजयिष्यते। मतगणना
मार्चमासस्य तृतीये दिनांके करिष्यते।

केन्द्रीय-गृहमन्त्रालयेन वित्तीय-वंचना, साम्प्रदायिकता, अश्लीलता-प्रसारण-सन्निभानां साइबर इति,

अन्तर्जालीय-अपराधानां निर्मूलनाय शीर्ष-समन्वय-केन्द्र-स्थापना-विषये विचार-विमर्शो विधीयते। मन्त्रालयेन
प्रतिजनपदम् ईदृशीं व्यवस्थां व्यवस्थापयितुं राज्याणि अपि प्रोक्तानि सन्ति। गृहमन्त्रालयेन पीटीआई वार्ता-

अभिकरणमभिहितं यत् आरक्षि-अधिकारिणां प्रशिक्षणाय प्रतिराज्यमेकम् अन्तर्जालीय-अपराध-विज्ञान-प्रशिक्षण-
प्रयोगशालानां, प्रशिक्षणकेन्द्राणां च संस्थापनाय त्र्यशीति-कोटि रुप्यकाणि अनुमतानि सन्ति।

वृत्ति-विकलांगतारक्षणम्
आत्मकेन्द्रितेभ्यः, मनोरोगिभ्यः, बौद्धिकविकलांगेभ्यः, तेजाब आक्रमणपीडित-जनेभ्य: च प्राशासनिक-

वृत्तिषु आरक्षणं प्रदास्यते। कार्मिक-प्रशिक्षण-विभागेन सद्य एव सर्वेऽपि केन्द्रीय-प्राशासनिक विभागाः प्रोक्ताः

यत् ते प्रतिपदम् एकप्रतिशतं दृष्टिबाधितेभ्यः बधिरेभ्यः, मस्तिष्क-पक्षाघातग्रस्तेभ्यः, कुष्ठरोग तः मुक्तेभ्यः
अन्यान्य-विकारग्रस्तेभ्यश्च आरक्षितं कुर्युः।

लोकसभाध्यक्षा-श्रद्धांजलिः

लोकसभाध्यक्षायाः नेतृत्वे अद्य संसद्धवनस्य केन्द्रीयकक्षे सर्वसांसदैः लालालाजपतराय-वार्याय तस्य
जयन्त्यवसरे पुष्पांजलिः समर्पितः। पुष्पांजलिसमर्पण-समारोहे गृहमन्त्री राजनाथसिंहः, वरिष्ठो भाजपानेता
लालकृष्ण आडवाणी, संसदीय-कार्य-राज्य-मन्त्री विजयगोयलः, डँक्टर सत्यरंजन जारिया-समेतैः भूरि-सांसदैः
लाला-लालजपतराय-वर्याय श्रद्धा-सुमनांजलिः समर्पितः।
अफगानिस्तानात्मघात्याक्रमणस्य भर्त्सना

विश्वनेतुभिः अफगानिस्तानस्य राजधान्यां काबुले दुरापादितात्मघात्याक्रमणं भृशं भत्सितम्‌।
दुरापादितेऽस्मिन्नाक्रमणे आहत्य पंच-नवतिर्जनाः मृताः सार्धैक-शतप्रायाश्च व्रणिताः आसन्। आक्रमणमिदं

भर्त्सयन् अमेरीकायाः राष्ट्राध्यक्षः डोनाल्ड-ट्रम्पः तालिबानातंकिगुल्मं विरूध्य कठोरकार्यान्वयनं समाकारितवान्।
अनेननातंकिगुल्मेनास्याक्रमणस्य दायित्वम् आभिस्वीकृतमासीत्। भारतेनापि आक्रमणमिदं जघन्यं नृशंसं च

प्रतिपाद्य आक्रमणकारिणो विरूध्य कार्यान्वयनं संस्तुतम्। राष्ट्रपतिः रामनाथकोविन्दोऽपि आक्रमणमालक्ष्य दुःखं
प्राकटयत्।

सायना-बैडमिन्टन

इण्डोनेशिया मास्टर्स बैडमिण्टन शृंखलायाः: अन्त्यचक्रे साइना नेहवाल: पराजिता। जकार्तायां क्रीडिते दन्द
शीर्ष-वरीयता प्राप्तया चीनी ताइपे इत्यस्य ताई-जू-यिंग इत्यनया साइना नेहवालः पराजिता।

उत्तरभारते साम्प्रतमपि भीषण-शीत-प्रकोपः प्रवर्तते। राजधान्यां दिल्ल्यां सघन-कुज्झटिका-कारणेन

दृश्यता-परिमितिः न्यूना जाता येन रेल-यातायात-सेवापि प्रभाविता जाता। ऋतुविन्ञान विभागा-नुसारेण अत्र
न्यूनतमं तापमानं दशमलवोत्तर चतुरधिक षण्मितं समंकितम्‌ यद्धि ऋतोरस्‌य सर्वाधिकं न्यूनतमं तापमानं वर्तते।

तत्रैव पंजाब-हरियाणा-चण्डीगढादिषु अपि शीतवायुः सजवं प्रवहति येनाधिकांश-क्ेत्रेषु तापमानमनारतम्‌
अपचीयते। अस्माकं वार्ताहरो वर्णयति यत् राज्यद्वये भूरि-स्थानानि सघन-कुज्झटिकाच्छन्नानि अवर्तन्त।

|| इति वार्ता; ।।
