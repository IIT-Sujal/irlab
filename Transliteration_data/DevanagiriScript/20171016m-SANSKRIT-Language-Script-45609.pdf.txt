दिनांकः 16-10-2017

प्रात: 06.55


अनुवादकः प्रवाचकश्च - निरञज्जन-कुमार-“निर्मलः
सहायकः - महेश:

इयम्‌ आकाशवाणी

सम्प्रति वार्ताः श्रयन्ताम्

प्रवाचकः - निरञ्जन -कुमार -'निर्मलः'

मुख्यवार्ताः

 

 प्रधानमन्त्री नरेन्द्रमोदी अद्य स्वीय-गृह-राज्यस्य गुजरातस्य यात्रां
विधास्यति। गान्धीनगरं निकषा गुजरातगौरव-महासम्मेलने
समुपस्थास्यति।

 अधिसूचना प्रसारणेन सहैव हिमाचलप्रदेश-विधानसभा-निर्वाचनार्थं
नामांकनपत्र-प्रपूरण-प्रक्रिया अद्य प्रभृति प्रारभते।

 सोमालिया देशस्य राजधान्यां मोगादिशु-नगर्यां गतदिने दुरापादितेन
विस्फोटेन मृतकानां संख्या समेध्य वत्रिंशधधिक द्विशतमिता
सञ्जाताऽस्ति।

 अपि च,
 
 ऊनसप्तदशवर्षीय-विश्वचषक-पादकन्दुकस्पर्धाश्रृंखलायाम् अद्य
नवदिल्ल्यां जवाहरलालनेहरू-क्रीडांगणे प्र-प्रागुपान्त्यचक्रीय-स्पर्धीद्वयं
समायोजिष्यते।

प्रधानमन्त्री-गुजरातम्

प्रधानमन्त्री नरेन्द्रमोदी अद्य स्वीय-गृह-राज्यस्य गुजरातस्य यात्रां
विधास्यति। श्रीमोदी गान्धीनगरं निकषा भटगाम-स्थले गुजरातगौरव-
महासम्मेलने समुपस्थास्यति। प्रधानमन्त्री राज्यस्य भाजपा-कार्यकर्तृणां-
जनसभामपि सम्बोधयिष्यति। पञ्चदशदिवसीयायाः गुजरातगौरव-यात्रायाः
समापन-समारोहः समायोजयिष्यते। भाजपा-अध्यक्षः अमितशाहः अपि
अस्मिन्‌ कार्यक्रमे समुपस्थास्यति।

नीतीश-मोदी

संयुक्तजनतादलाध्यक्ष: बिहारस्य मुख्यमन्त्री च नीतीशकुमारः
न्यगदत् यत् प्रधानमन्त्री नरेन्द्रमोदी अग्रत: नेतृत्वं विदधाति अथ च तेन
देशस्य विकासाय विमुद्रीकरणस्य वस्तुसेवाकरनियम करनियम-प्रवर्तनस्य च
साहसिकनिर्णयो विहित:। पटनानगरे कार्यक्रममेक॑ सम्बोधयता श्रीकुमारेण
प्रोक्तं यत् तेन कतिपयाः प्रधानमन्त्रिणः दृष्टाः परञ्च केनाऽपि उभयोः
साफल्यासाल्योः दायित्वं नैव अङ्गीकृतम्।

हिमाचल प्रदेश:-नामांकनपत्रम्‌

अधिसूचना प्रसारणेन सहैव हिमाचलत्रप्रदेश-विधानसभा-निर्वाचनार्थं
नामांकनपत्र-प्रपूरण-प्रक्रिया अद्य प्रभृति प्रारभते। मुख्यनिर्वाचनाधिकारी
पुष्पेन्द्र-राजपूतः व्यज्ञापयत् यत् नामांकनपत्र-प्रपूरणार्थम् अस्य मासस्य
त्रयोविंशदिवस: अन्तिम-दिवसत्वेन भविष्यति चतुर्विंशदिवसे च
नामांकनपत्राणां सूक्ष्मपरीक्षणं विधास्यते।
नामांकनपत्र-परावर्तनार्थम् अस्य मासस्य षडविंश-दिवस: अन्तिमा
तिथि: भविष्यति। आगामि-मासस्य नवमे दिवसे एकस्मिन्नेव चरणे
मतदानम् अनुष्ठास्यते।

सोमालिया-विस्फोट:

सोमालिया देशस्य राजधान्यां मोगादिशु-नगर्यौ गतदिने दुरापादितेन
विस्फोटेन मृतकानां संख्या समेध्य वत्रिंशधिक द्विशतमिता
सञ्जाताऽस्ति। आरक्षिभिः सूचितं यत्‌ अस्यां घटनायां भूयोऽपि शतं जनाः
आहताः सञ्जाताः। मृतकानां संख्या वधिर्तुं शक्यते इत्याशंक्यते।
राष्ट्रपतिना मोहम्मद-अब्दुल्लाही-फरमाजो-मोहम्मदेन त्रिदिवसात्मकः शोकः
उद्घोषितोऽस्ति।

प्रधान:-जापानम्‌

शिलातैल-प्राकृतिकवाति मन्त्री धर्मेन्द्रप्रधानः एल.एन.जी.
उत्पादकोपभोक्तृणां षष्ठे वार्षिक-सम्मेलने भागग्रहणार्थम् अद्य तृदिवसीय-
जापानयात्रार्थ प्रस्थास्यति। तैल-वाति-क्षेत्रयोः उभ्योर्देशयोर्मध्ये द्विपाक्षिक-
सम्बन्धं सुदृढीकर्तु यात्रेयं महत्वपूर्णा मन्यते।

रिजिजु: अरुणाचलम्‌

केन्द्रीय-गृहराज्यमन्त्री किरेण-रिजिजुः अब्रवीत्‌ यत्‌
अरुणाचलप्रदेशस्य स्वदेशीय-जनानाम्‌ अधिकाराः संरक्षयिष्यन्ते अथ च
चकमा-हजोग-शरणार्थी- कारणात्‌ तेषां सम्मानः नैव न्यूनीकरिष्यते।
चकमा-हजोग-शरणार्थिभ्यः नागरिकता-प्रदानार्थं पञ्चदशोत्तर- द्विसहस्रतमे
वर्षे सर्वोच्चन्यायालयेन केन्द्र- प्रशासनं निर्दिष्टमासीत्। एतेषु अधिकतराः
अरुणाचलप्रदेशे निवसन्ति।

राठौर: पञ्चाचतम्‌

केन्द्रीय-मन्त्री राज्यवर्धनसिंह- राठौर: अब्रवीत्‌ यत्‌ प्रशासनेन
ग्रामपञ्चायतं प्रति साक्षात्धनप्रेषणम्‌ आरब्धमस्ति यतोहि तैः
विकासकार्यार्थ योजना: प्रकल्पयेयुः। संसद आपके द्वारः इति
कार्यक्रमस्यान्तर्गतं जयपुर-जनपदस्य खाद्व-ग्रामे असौ जनसभामेकां
सम्बोधयति स्म।

फीफा स्पर्धा

ऊनसप्तदशवर्षीय-विश्वचषक-पादकन्दुकस्पर्धाश्रृंखलायाम् अद्य
नवदिल्ल्यां जवाहरलालनेहरू-क्रीडांगणे प्र-प्रागुपान्त्यचक्रीय-स्पर्धादवयं
समायोजिष्यते। सायं पञ्चवादने कोलम्बियादलं जर्मनी-वृन्दं
सम्मुखीकरिष्यति अपरतः रात्रौ अष्टवादने अमेरिका-पराग्वे-दलयोर्मध्ये
द्वन्द्वो भविष्यति।
