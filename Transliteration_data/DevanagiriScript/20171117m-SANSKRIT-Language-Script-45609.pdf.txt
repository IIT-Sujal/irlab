संस्कृतवार्ताः
(प्रातः)
दिनाकः - 17/11/2017
प्रातः- 06.55

मुख्य-वार्ताः

 मन्त्रिमण्डलस्य आर्थिकसमित्या द्वि-दलानां निर्यात-प्रतिषेधादेशः प्रत्यावर्तितः, सममेव
समेकितबालविकासाय विविधयोजनाः अपि अनुमोदिताः।

 प्रधानमन्त्रिणा नरेन्द्रमोदिना तस्मिन् सर्वेक्षणे प्रसन्नता प्रकटिता यस्मिन् भारतस्य
विमानस्थात्राणं प्रयोगकर्तृभिः केन्द्रीयौद्योगिक सुरक्षाबलकर्मिणां-कार्याचरणमुत्कृष्टं
प्रोक्तम्।

 महाराष्ट्रकार्यालयेषु प्लास्टिक बोटल इति -प्रशासनेन सचिवालयं समेत्य प्राशसनिक-
कूप्याः प्रयोगः प्रतिषेधितः

मन्त्रिमण्डलम्‌

केन्द्रीय-मन्त्रि-मण्डलेन द्वि-दलानां विदेशेषु निर्यात विषयकादेशः प्रत्यावर्तितः।
गतदिने नवदिल्ल्यां मन्त्रि-मण्डलीयोपवेशनानन्तरं विधि-मन्त्रिणा रवि-शंकर-प्रसादेन प्रोक्तं
यत् निर्णयोऽयं देशस्य कृषकाणाम्‌ आय-संवर्धनार्थं विहितोऽस्ति। भारतीय-द्विदलम्
अधिकमूल्यं लभेत चेद् विदेशेषु अपि विक्रेष्यते।

मन्त्रिमण्डलेन लाभनिषेध- अधिकरणस्य विरचनमपि अनुमोदितम्‌। एतद्धि वस्तु-
सेवाकर-विधेयकान्तर्गतं रचिष्यते। येन उपभोक्तुषु करस्याधिकः भारः न॒ आपतेत्‌।
समेकितबालविकासाय च विविधयोजनाः अनुमोदिताः। योजनाभिः बालानां सम्पूर्णविकासः
सरलतया भविष्यति।

प्रधानमन्त्री-सी.आई.एस.एफ.

प्रधानमन्त्रिणा नरेन्द्रमोदिना तास्मिन्‌ सर्वेक्षणे प्रसन्नता प्रकटिता यस्मिन्‌ भारतस्य
विमानस्थात्राणं प्रयोगकर्तृभिः एकाशीति दशमलव सपत-द्वि प्रतिशच्ननैः केन्द्रीयोद्योगिक-
सुरक्षाबलकर्मिणां कार्याचरणमुत्कृष्टं प्रोक्तम्। श्रीमोदी ट्वीटर संदेशमाध्यमेनेदं सूचितवान्।

गोयलःसंसदःसत्रम्

संसदीय-कार्यराज्यमन्त्री विजयगोयलः प्रावोचत् यत् संसदः शीतकालिकसत्रस्य
तिथिनिर्धारणम् अस्मिन् सप्ताहे भविष्यति। एतदर्थं मन्त्रिमण्डलसमितेः उपवेशनं भविष्यति।
क्रांगेसदलं समेत्य विपक्षिदलैः शीतकालीन सत्रे विलम्बाय प्रशासनम् आलोचितमस्ति।

उपराष्ट्रपतिः-सिंगापुर


उपराष्ट्रपतिः एम. वेंकैया-नायडूः अवोचत् यत्‌ भारत-सिंगापुरदेशौ प्रगतौ
दीर्घावधिविकासे च सहभागिनौ स्तः। नवदिल्ल्यां सिंगापुरस्य वाणिज्य-उद्योगमन्त्रिणा एस्
ईश्वरनेन सह संभाषणानन्तरं नायडूना प्रोक्तं यत् भारतेन वाणिज्य-सरलीकर्तुं सर्वेषु क्षेत्रेषु
परिवर्तनं क्रियते ।

स्वराज-छात्रः

विदेश-मन्त्रालयेनोक्तं यत्‌ कैलीफोर्नियादेशे भारतीयछात्रस्य धरमप्रीत-जैसपरस्य
मृत्योः विस्तृत-विवरणम् अधिगतमस्ति। विदेशमन्त्री सुषमास्वराजः ट्वीट संदेशे प्रोक्तवती
यत् वात्येंधन-केन्द्रे लुण्ठनघटनायां धरमप्रीतम् लुण्ठकैः गोलिका प्रहत्ता आसीत्। आरक्षिभिः
प्रकरणेस्मिन् एको संदिग्ध-भारतवंशीयः निगडितोस्ति। श्रीमती स्वराजः प्रतिपादितवती यत्
प्रशासनं मृतकपरिवाराय सर्वसम्भवसाहाय्यं प्रदास्यति।

हंसराज-अहीरः पाक-कश्मीरः

केन्द्रीयगृहराज्यमन्त्रिणा हंसराज-अहीरेण निगदितं यत् पाकिस्तानाधिकृतकश्मीरं
पाकिस्तानात् पुनः अधिकर्तुम् भारतं कोऽपि नैवावारयिष्यति। नवदिल्ल्याम् श्री अहरेणोक्तं
यत् प्राक्तन् प्रशासनानां दोषकारणेन कश्मीरः पाकिस्तानस्य पार्श्वे वर्तते।

आकारद-कूपी 

महाराष्ट्र-प्रशासनेन सचिवालयं समेत्य प्राशसनिक-कार्यालयेषु प्लास्टिक बोटल इति
आकारद-कूप्याः प्रयोगः प्रतिषेधितः। राज्यस्य पर्यावरणमन्त्री रामदास कदमः निरदिशत्‌ यत्‌
आकारद कूपी अथ च आकारद्‌ स्यूतः गुडी पडवा इत्यस्य पश्चात्‌ प्रयोगे न स्यात्‌ दिति।


भारत-श्रीलङ्कादलयोः  प्रथमक्रिकेटनिकषस्पर्धायाम्  भारतेन प्रथमदिने प्रथम-
पर्यायक्रीडायां क्रीडकत्रयस्य हानौ सप्तदशघावनाड्काः विनिर्मिताः। द्वितीयदिवसीया क्रीडा
अद्य शीघ्रं प्रारप्स्यते।


                                                                                      इति वार्ताः
