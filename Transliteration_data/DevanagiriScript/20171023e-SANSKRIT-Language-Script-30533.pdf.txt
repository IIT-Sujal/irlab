संस्कृतवार्ता :
दिनांक:- 23.10.2017
सायम्‌ - 06:10

मुख्यवार्ता:

आई बी इत्यस्य पूर्व निदेशक: दिनेश्वर-शर्मा कश्मीर-प्रकरणे
सम्भाषणार्थ केन्द्रस्य प्रतिनिधि: चितो5स्ति।

 उच्चतम न्यायालयेन गुजरात-प्रशासनं बिलकीस-बानो-सामुहिक-
दुष्कर्म - प्रकरणे कार्याचरण विवरणं प्रदातुं विनिर्दिष्टम्।

 हिमाचलप्रदेशे विधानसभा-निर्वाचनानां कृते नामांकनस्य अद्य
अन्तिमो दिवसो आसीत्।



आई बी इत्यस्य पूर्व निदेशक: दिनेश्वर-शर्मा कश्मीर-प्रकरणे सम्भाषणार्थं
केन्द्रेण प्रतिनिधित्वेन चितोऽस्ति। नवदिल्ल्यां वार्ताहर-सम्मेलने गृहमन्त्रिणा
राजनाथसिहेन प्रोक्तं यत्‌ सर्वकारेण कश्मीरप्रकरणे सम्भाषणस्य निर्णयः
विहितः। तेन प्रोक्तं यत्‌ प्रधानमन्त्रिणा स्वकीये स्वतन्त्रतादिवस सम्बोधने
निगदितमासीत्‌ यत्‌ कश्मीर समस्यायाः समाधानं सम्भाषणेनैव भवितुमर्हति न
गोलिकाभि: |

जम्मू-बीजेवाईएम

भाजपादलस्य युवा संघटनेन जम्मूकश्मीरे आतंकवाद प्रवर्तनार्थम्‌
पाकिस्तानं भृशं विनिन्दितम्‌। भारतीयजनतायुवामोचौ द्वारा भणितं यत्‌
पाकिस्तानेन भारतस्य सहनशीलतायाः परीक्षा न करणीया। युव-सम्मेलनं
सम्बोधयन् मोर्चा अध्यक्षा पूनम-महाजनः अवदत् यत् भारतं सर्वैः प्रतिवेशिदेशैः
बन्धुत्वम् ईच्छति सममेव सीम्नः पारात् कस्यापि दुःसाहसं मोघीकर्तुं
संकल्वदस्ति।

उच्चतमन्यायालयः

 

उच्चतमन्यायालयेन गुजरात-प्रशासनं चतुस्सप्ताहाभ्यन्तरे बिलकीस-बानो-
सामुहिक-कुकर्म- प्रकरणे कार्याचरण विषये विवरणं प्रदातुं विनिर्दिष्टम्। प्रमुख
न्यायाधीशस्य दीपक मिश्रस्य-आध्यक्षे न्यायाधीशत्रयस्य खण्डपीठेन अस्मिन्
प्रकरणे साहाय्य-राशि- संवर्धनार्थं पृथक् याचिकायाः पंजीकरणस्यानुमतिः प्रदत्ता।
घटनायामस्या तस्याः परिवारस्य सप्त सदस्याः हताः आसन्‌।

हिमाचलप्रदेशः

हिमाचलप्रदेशे विधानसभा-निर्वाचनानां कृते नामाकनस्य अद्य अन्तिमो
दिवसो आसीत्‌। अष्ट-षष्टि-सदस्यात्मिकायाः विधानसभायाः निर्वाचनम्‌ आगामि
मासस्य नवमे दिनांके भविता।

समाजवादी पार्टी

गुजरातविधानसभा निर्वाचनेषु समाजवादी-पार्टीतिदतं कांग्रेसदलस्य समर्थनं
विधास्यति। दलस्य राष्ट्रिय-अध्यक्षेण अखिलेश यादवेनाद्य लखनऊनगरे
घोषणेयं विहिता। तेन प्रोक्तं यत् तदीयं दलं पंचासनेषु निर्वाचनसमरे
अवतरिष्यति।

कांग्रेस-बीजेपी

कांग्रेसदलेन आरोपितं यत् भाजपादलेन पाटीदार-नेतृभ्य: उत्कोच-प्रदत्तमिति
कांग्रेस प्रवक्त्रा मनीष तिवारिणा भणितं यत् निस्तेजः भाजपादलं येनकेनप्रकारेण
विधानसभा-निर्वाचनेषु विजयम् इच्छति।

 जापान-निर्वाचनम्

प्रधानमन्त्रिणा नरेन्द्रमोदिना जापानस्य प्रधानमन्त्री शिजो आबे संसदीय-
निर्वाचनेषु साफल्यार्थम् अभिनन्दितः। गतदिने अनुष्ठिते मध्यावधि-निर्वाचने
आबे वर्यस्य दलेन निम्नसदने दूतृतीयांशं बहुमतम् अधिगतम्।

विदेशमन्त्री

विदेशमन्त्री सुषमा स्वराजः बांग्लादेश यात्रायाः अन्तिमे दिवसेऽद्य
ढाकायां भारतीय-उच्चायोगस्य नूतन-परिसरस्य शुभारभः विहितः। तया ढाकायाः
बारिधारा- क्षेत्रे विस्तृत-परिसरस्य उद्घाटनं सिक्थवर्तिकां प्रज्ज्वाल्य विहितम्।
विदेशमन्त्रिणा भारतस्य-आर्थिक-सहायतया प्रचलिताः पंचदश-परियोजनाः अपि
समुद्घाटिताः।

राजनाथ-सिह:


गृहमन्त्री राजनाथसिंहः उक्तवान्‌ यत्‌ युवजनान् कौशल प्रशिक्षणं प्रदातुं
प्रशासनेन नव-सहस्राधिक-कौशल-प्रशिक्षण-केन्द्राणि उन्मोचितानि। नवदिल्ल्यां
कौशल-विकास केन्द्रम् उद्घाटयन् श्री सिंहः प्रोक्तवान् यत् प्रशासनेन निर्धनेभ्यः
युवाभ्यः कौशल-प्रशिक्षणं प्रदातुं द्वादश- सहस्र-कोटि-रुप्यकाणि निर्धारितानि।
