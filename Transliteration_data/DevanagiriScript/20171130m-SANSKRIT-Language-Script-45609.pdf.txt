दिनांकः 30-11-2017
प्रात: 06:55
मुख्यवार्ताः

गुजरातविधानसभा-निर्वचानानां प्रथम-चरणस्य कृते नैर्वाचनिक-प्रचाराभियानं
सजवं प्रवर्तते।

विदेशमन्त्री सुषमास्वराजः संघाईसहयोगसंघटनस्य वार्षिक-सम्मेलने
भागग्रहणार्थ रूस-देशस्य सोची-नगरे सम्प्राप्ता।

 ट्रम्पप्रशासनेन प्रोक्तं यत् मुम्बय्याग्रमणस्य सूत्रधारस्य जमात-उल-दावा-
प्रमुखस्य हाफिज-सईदस्य विमोचनेन इदं सिद्धं जातं यत् पाकिस्तानम्
आतंकवादिनां शरणस्थलं नैवास्ति इति पाकिस्तानस्य अभिघोषः मिथ्या वर्तते।

गुजरात निवर्चानम्‌

गुजरातविधानसभा-निर्वचानानां प्रथम-चरणस्य कृते नैर्वाचनिक-प्रचाराभियानं सजवं
प्रवर्तते। प्रधानमन्त्रिणा नरेन्द्रमोदिना मोरबी-प्राची-गिर-सोमनाथ-स्थलेषु गतदिने
जनसभाः सम्बोधिताः।

सुषमा संघाईसहयोगसंघटनम्‌

विदेशमन्त्री सुषमास्वराजः संघाईसहयोगसंघटनस्य वार्षिक-सम्मेलने भागग्रहणार्थं
रूस-देशस्य सोची-नगरे सम्प्राप्ता। द्विदिवसीयं सम्मेलनमिदम्‌ अद्य आरभते।
सम्मेलनेऽस्मिन्‌ अफगानिस्तानं खातीय-क्षेत्र च समेत्य क्षत्रीयसुरक्षा-स्थिति-विषये
परिचर्चा भविष्यति इत्याकल्प्यते। रूस प्रधानमन्त्रिणा दमित्रीमेदवेदेन समायोज्यमाने
स्वागतकार्यक्रमेऽपि विदेशमन्त्री समुपस्थास्यति।

अमेरिका-सईदः

ट्रम्पप्रशासनेन प्रोक्तं यत् मुम्बय्याग्रमणस्य सूत्रधारस्य जमात-उल-दावा-प्रमुखस्य
हाफिज-सईदस्य विमोचनेन इदं सिद्धं जातं यत् पाकिस्तानम् आतंकवादिनां
शरणस्थलं नैवास्ति इति पाकिस्तानस्य अभिघोषः मिथ्या वर्तते। सईदस्य विमोचन-
विषये रोषं प्रकतयता एकेन अमेरिकीय-वरिष्ठाधिकारिणा व्याहृतं यत् पाकिस्तानस्य
अनेन कृत्येन परिलक्ष्यते यत्‌ तत्‌ भारतेन सह सम्भाषमार्थ नैव समीहते।

ट्रम्पः-उत्तरकोरिया

 

अमेरिकीय-राष्ट्रपतिः डॉनल्ड  ट्रम्पः न्यगदत् यत् सद्दस्तनीयं प्रक्षेप्यास्त्र-परीक्षणम्
अभिलक्ष्य अमेरिका उत्तरकोरिया-देशं विरूद्धय भूयोऽपि प्रतिबन्धः प्रवर्तयिष्यति।
एकस्मिन् ट्विट-सन्देशे राष्ट्रपतिना ट्रम्पेण प्रोक्तं यत् प्रोत्तेजक-कार्यात् उत्तर-कोरियां
वारयितुं तेन चीन-राष्ट्रपतिः शीजिंगपिंगः अनुरूद्धः।

गडकरी-गंगा

केन्द्रीय-मन्त्री नितिन-गडकरी गंगा-स्वच्छीकरणाभियानाय साहाय्यम्‌ अवाप्तुं
लण्डन-नगरे निवेशकान् अमिलत्। इंग्लैण्ड-देशस्य तृदिवसीय-यात्रा-प्रसंगे श्रीगडकरी
लंदन-नगरे नमानि-गांगे-विषयके मार्गीय-प्रदर्शन-कार्यक्रमे सहभागित्वं निरवहत्।

सीमसुरक्षाबलम्‌-पाकिस्तानम्‌

सीमासुरक्षाबलेन निगदितं यत्तेन पाकिस्तान-पक्षतः विहितानि संघर्षविरामोल्लघनानि
प्रभावितया मोधीकृतानि। गतदिने नवदिल्ल्यां सञ्चारमाध्यमैः सह सम्भाषमाणेन
सीमसुरक्षा-बलस्य महानिदेशकेन के.के.शर्मणा प्रोक्तं यत्‌ विगतैकवर्षे जम्मू-कश्मीर
अन्ताराष्ट्रिय- सीम्नि भूयोऽपि एकसहस्रं संघर्षविरामोल्लंघन-घटनाः सञ्जाताः।
शीतकाले हिमपातावधौ सीमसुरक्षाबलेन अवैधप्रवेश-प्रयासस्य काचिदपि घटना
विफलीकरिष्यते।

न्यायालयः-सोहराबुद्दीन प्रकरणम्

मुम्बई-स्थितेन केन्द्रीयान्वीक्षण-विभागीय-विशिष्ट-न्यायालयेन सोहराबुद्दीनशेख-
तुलसीराम-प्रजापति-इत्यनयोः तथोक्त-छद्म-प्रतिसंघर्ष-प्रकरणे न्यायालयीय-
व्यवहारविधि-विषयकं वृत्त प्रसारणार्थम् आगामि आदेशं यावत् सञ्चारमाध्यमानि
प्रतिबन्धितानि। आरोपिणः पक्षस्य अधिवक्तुः तर्कम् अनुसृत्य गतदिने न्यायालयेन
निर्णयोऽयं विहितः।

दिल्ली-प्रदूषणम्

दिल्यां प्रदूषणस्तरः विगत-दश-दिवसेषु सर्वोच्च-स्तरे अवर्तत। अधिकारिभिः अनुमानं
व्यक्तीकृतं यत् भूयोऽपि एकदिवसपर्यन्तं स्थितिः यथावत् स्थास्यति।

झारखण्डमुक्तिमोर्चा-दण्डः

ओडिशाराज्ये वाडीपाडास्थितेन एकेन सतर्कता-न्यायालयेन एकस्मिन् भरष्टाचार-
प्रकरणे झारखण्डमुक्तिमोर्चा-दलस्य पूर्व-विधायकाय विमल-लोचन-दासाय चतुर्दश-
मासावधिकः सश्रमकारादण्डः श्रावितः। सतर्कता-न्यायालस्य विशिष्ट-न्यायाधीशेन
विमल-लोचनदासं विरूद्ध्य एकलक्षरूप्यकात्मकः आर्थिक-दण्डः अपि आरोपितः।
