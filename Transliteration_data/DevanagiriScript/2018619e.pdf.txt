अस्कृतबालो
दिनांकः 19-06-2018
सायम्‌ 06:10

मुख्यवार्ताः
 
 भाजपा--दलेन जम्मूकश्मीरे पी.डी.पी. दलस्य संयुतिः परित्यक्ता।
मुख्यमंत्री महबूबामुफ्ती अद्य त्यागपत्रम् दत्तवती।

 प्रधानमंत्री नरेन्द्रमोदी श्वः प्रातः सार्ध नववादने कृषकैः सह
सम्भाषणं करिष्यति।

 वित्तमन्त्री पीयूषगोयलः अद्य नवदिल्ल्यां सार्वजनिकक्षेत्राणां त्रयोदश
वेङ्कप्रमुखैः साकं तेषां समस्या समाधानाय सम्भाषणं करोति।
मानव-संसाधन-विकास-मंत्री प्रकाशजावड़ेकर: अदय देशस्य राष्ट्रीय-
डिजीटल-पुस्तकालयस्य शुभारम्भमकरोत्।

 
भाजपा-दलेन जम्मूकश्मीरे पी.डी.पी. दलस्य संयुतिः परित्यक्ता।
नवदिल्ल्यां भाजपा-नेता राममाधवः उक्तवान् यत् निर्णयोऽयं सर्वसम्मत्या
स्वीकृतः। अपि चोक्तं यत् भाजपा दलस्य कृते पी.डी.पी. दलस्य संयुतिः
असमर्थनीया प्रतीयते। उपत्यकायां कट्टरता संवर्धते। कश्मीरस्य स्थिते
परिवर्तने आतंकवारणे च पी.डी.पी. नेतृत्वं असमर्थम् अस्ति तथापि केन्द्रम्
आतंकोन्मूलनाय सर्वसम्भवं साहाय्यं करिष्यति।

प्रधानमंत्री

प्रधानमंत्री नरेन्द्रमोदी श्वः प्रातः सार्ध नववादने कृषकैः सह
सम्भाषणं करिष्यति। कृषि-किसान-कल्याण-मंत्री राधामोहन-सिंहः अवादीत्
यत् श्री मोदी द्वाविंशत्यधिकद्विसहस्रतमवर्ष-पर्यन्तं कृषकाणां वेतनं
द्विगुणं भवेत् अस्य कृते विभिन्नोपायानां चर्चा करिष्यति।

पीयूषगोयलः

वित्तमन्त्री पीयूषगोयलः अद्य नवदिल्ल्यां सार्वजनिकक्षेत्राणां त्रयोदश
वेङ्कप्रमुखैः साकं तेषां समस्या समाधानाय सम्भाषणं करोति। स्रोतोभिः ज्ञापितुं यत्‌
एषमः वार्षिकवित्तीयपरिणामानन्तरं सार्वजनिक-बैँङ्कप्रमुखैः सह प्रथमोऽयमुपवेशनं
वर्तते। अवधेयमस्ति यत्‌ विगतवित्तीय-वर्षस्य अन्तिमत्रैमासिक्यां भूरि बैङ्कैः हानिः
प्रदर्शितासीत्‌।

जावड़ेकर

मानव-संसाधन-विकास-मंत्री प्रकाशजावड़ेकर: अद्य देशस्य राष्ट्रीय-
डिजीटल-पुस्तकालयस्य शुभारम्भमकरोत्‌। अवसरेषस्मिन्‌ श्री जावड़ेकर:
अवादीत्‌ यत्‌ शिक्षाया: कृते एष: पुस्तकालय: एकल-वातायन-मंच:
भविष्यति। पाठकाः गुगल-प्ले-स्टोर-इत्यस्य माध्यमेन राष्ट्रीय-डिजीटल-
पुस्तकालय कृते निःशुल्क-पंजीकरणं कर्तुम् शक्नुवन्ति।


कोविन्द

राष्ट्रपतिः रामनाथकोविन्दः देशत्रयस्य यात्रायाः द्वितीये चरणे
सूरीनाम् देशं प्रतिष्ठितः। श्रीकोविन्दः ग्रीस-सूरीनाम्-क्यूबा-देशयोः यात्रारतो
वर्तते। ग्रीस-यात्रावधौ भारत-ग्रीसयोः मध्ये सन्धिपत्र-त्रयं हस्ताक्षरितम्।

अन्ताराष्ट्रीय-योग-दिवस

बृहस्पतिवारे अन्ताराष्ट्रीय-योग-दिवसः अस्ति। योगदिवसस्य
उपलक्ष्ये संपूर्णे विश्वे विभिन्न-कार्यक्रमाणां आयोजनं भविष्यति।
पञ्चदशाधिकद्विसहस्रतमे वर्षे संयुक्त-राष्ट्र-महासभायां सर्वसम्मत्याः
अन्नतरं एव जूनमासस्य एकविंशतिः दिनांके योगदिवसः आमन्यते।

उत्तरप्रदेशे अन्ताराष्ट्रीय योग-दिवसस्य कृते सज्जीकरणं सतत्
प्रचलति। मुख्यमंत्री योगी आदित्यनाथः निर्दिष्टवान् यत् प्रत्येकेषु जनपदेषु
योगदिवसस्य आयोजनं व्यापकरूपे भवेत्। अस्माकं वार्ताहरानुसारेण
मुख्यसमारोहः लखनऊ-राजभवने भविष्यति।



                                          ।इति वार्ताः।

 

 

 
