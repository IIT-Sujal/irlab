
दिनांकः 25-04-2018
सायं - 06:10

मुख्य-वार्ता:

* राजस्थाने जोधपुर-न्यायालयेन त्रयोदशोत्तर-द्वि-सहस्रतमे वर्षे
दुष्कर्म-प्रकरणे आसारामः अपराधी प्रमाणितः, आजीवन-कारावासेन
दण्डितश्च।

 जम्मू-कश्मीरे पुलवामा-जनपदे अज्ञातातंकीनामाक्रमणे कांग्रेस-दलस्य
वरिष्ठ-कार्यकर्ता गुलाम-नबी-पटेलः मृतः।

 भारत-मंगोलिया देशौ आधारभूत-सौविध्यानां विकासे ऊर्जा-सेवा-
सूचना-प्रविधि-सदृश-क्षेत्रेषु च आर्थिक-सहयोगे चर्चा कृतवन्तौ।



आसाराम-निर्णयः

राजस्थाने जोधपुर-न्यायालयेन त्रयोदशोत्तर-द्वि-सहस्रतमे वर्षे
दुष्कर्म-प्रकरणे आसारामः अपराधी प्रमाणितःः आजीवन-कारावासेन
दण्डितश्च। नगरस्य केन्द्रीय-कारागार-परिसरे तं विरूद्ध्य न्यायाधीशेन
मधुसूदन-शर्मणा अप्रौढ-बालिकया दुष्कर्म-प्रकरणे निर्णयोऽयं श्रावितः।
प्रकरणे अपराधिनौ शिल्पी- शरदौ च विंशति-वर्षाणां कारावासेन दण्डितौ।
आरोपिणौ प्रकाश-शिवौ च विमोचितौ।

जम्मू-कश्मीर-मृता:

जम्मू-कश्मीरे पुलवामा-जनपदे अज्ञातातंकीनामाक्रमणे कांग्रेस-दलस्य
वरिष्ठ-कार्यकर्ता गुलाम-नबी-पटेल: मृत: तस्य द्वौ अंगरक्षकारक्षिणौ च
आहतौ। मुख्यमन्त्री महबूबा-मुफ्ती पेटलस्य मृत्यौ शोकं प्रकटितवती।
कस्यापि आतंकि-गुल्मेन आक्रमणस्योत्तरदायित्वं नाड.गीकृतमस्ति।


सी सी ई ए-वंश मिशन

मन्त्रिमण्डलस्य आर्थिक-कार्य-समित्या वर्तमान-वित्त वर्षस्य कृते
शणस्य प्राशासनिक-क्रय-मूल्यं वर्धयितुं निर्णीतम्। शणस्य न्यूनतम-
समर्थन-मूल्यं सप्त-शतोत्तर-त्रि-सहस्र रूप्यकं प्रति क्विंटल सुनिश्चितम्।
यदिध पूर्व-वर्षे शत-द्वयं न्यूनमासीत्। समित्या राष्ट्रीय-दीर्घावधि-
कार्यक्रमान्तर्गतं केन्द्र- समर्थित-योजना राष्द्रीय-वंश वृक्ष-कार्यक्रमः चतुर्दश-
वित्तायोगस्य शेषावधये प्रवर्तयितुमपि अनुमोदितः। एतदर्थ नवत्युत्तर
द्वादश-शत कोटि- रूप्यकाणां प्रावधानं च कृतम्।

कर्णाटकः

कर्णाटक-विधानसभा-निर्वाचनानां कृते अद्य  नामांकन-
पत्राणामन्वीक्षणं प्रचलति। चतुर्विंशति-उत्तर-द्विशत-विधानसभा- क्षेत्राणां
कृते त्रि-सहस्राधिक-नामांकन-पत्राणि प्रपूरितानि सन्ति। राज्ये मतदानं मे
द्वादश्यां भविता। शुक्रवासरं नाम-प्रत्यावर्तनस्य अन्तिमो दिवसोऽस्ति।

 

भारत-विश्व-बैंकम्‌

भारतेन विश्व-बैकेन सह सार्ध-दवादश-कोटि-ढोंलर-ऋणस्य सन्धिपत्र
हस्ताक्षरितम्‌। राशेः उपयोगः देशे समावेशि- परियोजनानां अभिनव-
कार्यान्वयनार्थ भविष्यति। परियोजनायाः उद्देश्यं देशे सुलभानां नवीनानां
स्वास्थ्य-रक्षोपकरणानां विकास: अथ स्पर्धाशीलतायाः संवर्धनं वर्तते।

स्वराज-मंगोलिया

भारत-मंगोलिया देशौ आधारभूत-सौविध्यानां विकासे ऊर्जा-सेवा-
सूचना-प्रविधि-सदृश-क्षेत्रेषु च आर्थिक-सहयोगे चर्चां कृतवन्तौ। विदेशमन्त्री
सुषमा स्वराजः मंगोलियायाः विदेशमन्त्री डी. त्योग्तबातर: उलानबातर-
नगरे संयुक्त-वार्ताहर-सम्मेलने असूचयतां यत् सर्वेषु क्षेत्रेषु सहयोगाय-
पारस्परिक-वाणिज्याय निवेशं वर्धयितुं च देशौ सहमतौ। नवदिल्ली-
उलानबातरयोः मध्ये विमान-सेवा प्रारब्धुमपि देशौ सहमतौ।

 
उत्तराखण्ड-उपराष्ट्रपति:

उपराष्ट्रपतिना एम. वेंकैया-नायडुना वनाधिकारिण: कथिता: यत्‌
ते पर्यावरण-सुरक्षां सुनिश्चेतु संभूय कार्यमाचरेयुः। श्री-नायडुः
उत्तराखण्डस्य देहरादूने अद्य इदिरा-गांधी-राष्टिय-वन-अकादम्यां वन-सेवा-
परिवीक्षाधीनाधिकारिणां वार्षिक-सम्मेलने अभिभाषते स्म। तेनोदीरितं यत्
वनाधिकारिणां प्रथमं कर्तव्यं नूतन-पद्धत्या वनोत्पादकत्वं विवर्धनमस्ति
अवसरेऽस्मिन् वन-पर्यावरण- मन्त्री डा. हर्षवर्धन उक्तवान् यत् ते वन-
प्रबन्धनं सर्वकार-जनानां च संयुक्तोद्यमत्वेन कुर्वन्तु।

आन्ध्रप्रदेश:

आन्ध्रप्रदेशे विजयनगरम् श्रीकाकुलम् जनपदयोः ह्यः विद्युत-पातेन
नव-वर्षीय बालिकां समेत्य षड्-जनाः मृताः, द्वौ च व्रणितौ। आरक्षि-दलेन
सूचितं यत् प्रावृट्-पूर्व-वृष्टिसमये विशाखापट्टनम्, विजयनगरम्,
श्रीकाकुलम्- ग्रामीण-क्षेत्रेषु च अपमृत्यवः अभवन्।

                                                 || इति वार्ताः ।।

 
