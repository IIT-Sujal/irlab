संस्कृतवार्ता

30-01-2018
सायं - 06:10

मख्यवार्ताः

० दिल्ली-उच्च-न्यायालयः निर्वाचनायोगम् अवादीत् यत् असौ आम-आदमी-दलस्य विंशति-
विधायकानामयोग्यता-विषये वस्तु-स्थितिं स्पष्टं कुर्यात्।

० पश्चिम-बंगाले ह्यस्तनीयायां मुर्शिदाबाद-बस-दुर्घटनायां मृतकानां संख्या पञ्चचत्वारिंशत्
सञ्जाता।

० अमरीका-देशेन एकादश-देशेम्यः शरणार्थीणाम् प्रवेश-प्रतिबन्धः निराकृतः

उच्चतम न्यायालयः

दिल्ल्याः उच्चन्यायालयः निर्वाचन-आयोगं अवादीत् यत् लाभस्य पद-कारणेन आम-आदमी-
पार्टीति दलस्य विंशति-विधायकानाम्‌ अयोग्यता-प्रकरणे वास्तविक-कारणम् उल्लिख्य असौ
शपथपत्रं दद्यात्। प्रकरणमग्रे फरवरी सप्तम्यां श्रोष्यते तावत् यथास्थितिरपि प्रचलिष्यति।

पश्चिमबंगाल:

पश्चिमबंलास्य मुर्शिदाबादजनपदे बसदुर्घटनायां मृतकानां संख्या पञ्चचत्वारिंशत् अभवत्।
राज्य-परिवहनस्य बसयानम् ह्य: बालिरघाटे घोगरा-कूल्यां पतितमासीत्। बसयानम्
नादियाजनपदस्य शिकारपुरत: माल्दां प्रति गच्छन् आसीत्। राजस्य मुख्यमंत्री ममताबनर्जी
मृतकाणाम्‌ आश्रितेभ्यः पञ्चलक्षरुप्यकाणां व्रणितेभ्यश्च एकलक्ष्यरुप्यकाणाम् साहाय्यराशिः
उद्घोषितवती।

हर्षवर्धन-मिहिर

पर्यावरणमंत्री हर्षवर्धन: अद्य द्वि-दशमलव-अष्ट-पेटा-फ्लोप्स-क्षमतायुतं संगणकं मिहिर-
इत्याख्यं देहली-समीपे नोएडा इत्यत्र प्रचालितवान्। अनेन जलवायो: सम्यक् पूर्वानुमानं भवेत्।
भारतं साम्प्रतं ईदृश-प्रविधिवतां त्रिंशत्-देशानां समूह: सम्मिलितम्।

मध्यप्रदेश:

महाराष्टतः भारतीय जनता पार्टीति दलस्य पालघर-लोकसभा-सदस्यः चितामन वनगः
अद्य नवदिल्ल्यां पञ्चत्वं गतः। हृदयाघातेन तस्य इहलीला समाप्ता जता।

जम्मू

पाकिस्तानदेशः जम्मूकश्मीरे राजौरी-जनपदस्य नौशेरा क्षेत्रे अद्य पुनः संघर्षविरामोल्लंघनं
कृतवान्। रक्षासूत्रानुसारेण पाकिस्तानस्य सैन्यबलानि नौशेरा-कषेत्रे अनेकेषु स्थलेषु प्रातः
सप्रवादनात्‌ चतुहोराः यावत्‌ गोलिकावर्षणम्‌ अकुर्वन्‌। भारतस्य स्थल-सेनया गोलिका-वर्षणैः
पाकिस्तानं समुत्तरितम्‌।

अफगान-पाक

संयुक्तराष्ट्रे अफगानिस्तानस्य राजदूत: महमूदसैकल: अवादीत् यत् पाकिस्तानदेशः
आतंकिजनानां कृते सुरक्षितस्थानाम् अस्ति अपि च पाकिस्ताने आतंकिनः सुरक्षितरुपेण
निवसन्ति इति विषये सुरक्षापरिषदः सदस्यानां मध्ये अधिक-स्पष्टता सहमतिश्च वर्तेते।
श्रीसैकलः अवादीत् यत् अफगानिस्तानेन सुरक्षापरिषदि विषयेऽस्मिन् प्रमाणान्यपि प्रस्तुतानि।

पाकिस्तान
पाकिस्ताने खुर्रम-आदिवासौ-क्षेत्रे कारयानस्य भूमिस्थ विस्फोटकेन विस्फोटे सप्त जनाः
मृताः एकश्च आहतः। मृतकेषु पञ्य महिलाः आसन्‌।

अमरीका
अमरीकादेशः एकादश-देशेभ्यः शरणार्थिणां प्रतिबधम्‌ अपाकरिष्यति। आंतरिकसुरक्षामत्री
करर्टेननीलसेनः वाशिंगटने अवादीत्‌ यत्‌ एतेभ्यो देशेभ्यो ये जनाः अमरीकाम् आगन्तुम्‌
वाञ्छन्ति तेषाम् पुंखानुपुंख-परीक्षणं भविष्यति।
                       
		                                || इति वार्ताः ।।
