दिनांकः 23-04-2018
प्रात: 06:55
प्रवाचको5नुवादकश्च - निरञ्जन-कुमार-निर्मलः

टंकण-सहायकः - राजेश-पाण्डेय:

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - निरञ्जन-कुमार-निर्मलः

मुख्य-वार्ताः

 प्रधानमन्त्री नरेन्द्रमोदी चीन-राष्ट्रपतिना शी-जिंनपिंगेन सह
अनौपचारिक-शिखरोपवेशनार्थं शुक्रवासरे चीनं प्रस्थास्यति।
विदेशमन्त्रिणा सुषमास्वराजेन उद्घोषितं यत्‌ एषमः मानसरोवरन-
यात्रा नाथू-ला-मार्गेण पुन: आरप्स्यते।

केन्द्रीयमाध्यमिक-शिक्षामण्डल द्वारा मान्यता प्राप्त-विद्यालयेषु
नवमीकक्षातः द्वादशीकक्षापर्यन्तं विद्यार्थिभिः शारीरिकशिक्षा-कक्षासु
प्रतिदिनम् उपस्थिति: अनिवार्या भविष्यति।

 दिल्ल्यारक्षिबलेन प्रायः त्रिसहस्रं विलुप्ताः बाला: मुखाभिज्ञान-
पद्धत्या केवलं चतुर्षु दिवसेषु अभिज्ञाताः।


 आई.पी.एल. क्रिकेट्-स्पर्धायां गतरात्रौ जयपुरे राजस्थान-रायल्स
दलेन मुम्बई-इण्डियन्स-वृन्दं क्रीडकत्रयस्य सुरक्षापूर्वकं पराजितम्।

स्वराजः-चीनम्‌

प्रधानमन्त्री नरेन्द्रमोदी चीन- राष्ट्रपतिना शी-जिंनपिंगेन सह
अनौपचारिक-शिखरोपवेशनार्थं शुक्रवासरे चीनं प्रस्थास्यति।
ट्विपाक्षिकोपवेशनस्य अनन्तरं विदेशमन्त्रिणा सुषमास्वराजेन चीन-
विदेशमन्त्रिणा वांग-शी-वर्येण सह संयुक्त-वार्ताहर-सम्मेलनस्य अनन्तरं
प्रधानमन्त्रिणः अस्याः यात्रायाः विषये विज्ञापितम्। तया उदारितं यत्
उपवेशनमिदं दीर्घकालिक- संवादमार्ग प्रस्शस्तीकर्तुम् अथ च
द्विपाक्षिकान्ताराष्ट्रिय-विषयेषु विचार-विनिमयार्थम्‌ एक:
महत्वपूर्णावसरत्वेन भविष्यति। विदेशमन्त्रिणा सुषमास्वराजेन उद्घोषितं
यत् ऐषमः मानसरोवरन-यात्रा नाथू-ला-मार्गेण पुन: आरप्स्यते।

केन्द्रीय माध्यिमक शिक्षा मण्डलम्‌

केन्द्रीयमाध्यमिक-शिक्षामण्डल द्वारा मान्यता प्राप्त-विद्यालयेषु
नवमीकक्षातः द्वादशीकक्षापर्यन्तं विद्यार्थिभिः शारीरिकशिक्षा-कक्षासु
प्रतिदिनम् उपस्थिति: अनिवार्या भविष्यति। दशमद्वादशकक्षयोः छात्राणां
कृते अनिवार्य-विषयोऽयं केवलम् अर्हता-प्राप्त्यर्थं भविष्यति।
केन्द्रीयमाध्यमिकशिक्षा-मण्डलस्य एकेन वरिष्ठाधिकारिणा सूचितं यत्
विद्यालीय-छात्राणां मध्ये समेघमानां स्थूलताम् अवरोद्धं विषयोऽयं
प्रवर्तितोऽस्ति।

हजयात्रा-नकवी

प्रथमं वारम्‌ अष्टाधिकत्रिशतोत्तरैक-सहस्रं भारतीय-महिताः पुरुष-
अभिभावक विनैव हजयात्रां अनुष्ठास्यन्ति। कन्द्रीयाल्पसंख्यक विभागीयो
मन्त्री मुख्तार-अब्बास-नकवी मुम्बय्याम्‌ अब्रवीत्‌ यत्‌ गुटिकापातेन
निर्णयप्रणाल्याः महिलाभ्यः मुक्तिः  प्रदत्ताऽस्ति।

नायडु:-महाभियोग:

राज्यसभा-सभापति: एम. वेकैयानायडू: भारतस्य मुख्यन्यायाधीशं
दौपक-मिश्रं विरुध्य महाभियोगप्रस्ताव-विषये परामर्श-प्रक्रियाम्‌ आरब्धवान्‌।
सर्वोच्चन्यायालयस्य पूर्व-न्यायाधीशः सुदर्शन-रेड्डी अपि श्री नायडुनं
मेलिष्यति इति संभाव्यते।

उच्चन्यायालयः-विलुप्तबालाः

दिल्ल्यारक्षिबलेन प्राय: त्रिसहस्रं विलुप्ताः बाला: मुखाभिज्ञान-
पद्धत्या केवलं चतुर्षु दिवसेषु अभिज्ञाताः। दिल्ल्यारक्षिबलेन
मुखाभिज्ञानपद्धतिः परीक्षणार्थं प्रवर्तिताऽस्ति।

आई.पी.एल.

आई.पी.एल. क्रिकेट्‌-स्पर्धायां गतरात्रौ जयपुरे राजस्थान-रॉयल्स-
दलेन मुम्बई-इण्डियन्स-वृन्दं क्रीडकत्रयस्य सुरक्षापूर्वकं पराजितम्। प्रथमं
दण्डेन-क्रीडता मुम्बई-इण्डियन्स-दलेन सप्तक्रीडकाणां क्षतिपूर्वकं
सप्तषष्ठ्यधिकैकशतं धावनांकाः समर्जिताः। प्रत्युत्तरे राजस्थान-रायल्स-
वृन्देन कन्दुकक्षेपणद्वयस्य अवशिष्टे सति विजयलक्ष्यम् अधिगतम्।
अद्य दिल्ल्यां सायम्‌ अष्टवादने देलही-डयरडेविल्स-दलं किग्स-इलेवन-
पञ्जाबवृन्दं सम्मुखीकरिष्यति।

                                            || इति वार्ताः ।।
