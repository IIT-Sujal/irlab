संस्कृतवार्ताः

दिनांकः 31-01-2018
प्रात: 06:55

प्रवाचकोऽनुवादकश्च - परमानन्द-आाः

आशुपिलिकः - सुनील-शर्मा

इयम्‌ आकाशवाणी
सम्प्रति वार्ताः श्रूयन्ताम्

प्रवाचकः - परमानन्द-झाः

मुख्य-वार्ताः

* प्रधानमन्त्री श्रीनरेन्द्रमोदी अद्य नवदिल्ल्याम् इन्दिरागान्धि-
अन्तःक्रीडा-परिसरे 'खेलो इण्डिया इति नाम्ना प्रथमतया
प्रारभ्यमाणा: विद्यालय-क्रीडा: समुद्घाटयिष्यति।

 मेघालय-नगावैण्डयोः विधानसभा-निर्वाचनानां कृते अधिसूचना अद्य प्रसार्यते।

 गृहमन्त्री श्रीराजनाथ-सिंहः विगतेभ्यो दिवसेभ्यः संघर्ष-विराम-सन्धेः

उल्लघन-परं पाकिस्तानं ह्यो भृशं तर्जिंतवान्‌।

° अपि च,

* भक्त्यान्दोलन-प्रवर्तकस्य महात्मनो रविदासस्य जयन्ती अद्य

अशेष-देशे सोल्लासं समायोज्यते।

प्रधानमन्त्री-खेलो इण्डिया

प्रधानमन्त्री श्रीनरेन्द्र मोदी अद्य नवदिल्ल्याम् इन्दिरागान्धि-
अन्तःक्रीडा-परिसरे 'खेलो इण्डिया' इति नाम्ना प्रथमतया प्रारभ्यमाणाः
विद्यालय-क्रीडाः समुद्घाटयिष्यति। इमाः क्रीडाः आगामि-मासस्य अष्टम-
दिनांक यावद् अनुवर्त्तिष्यन्ते। एतक्रीडा-माध्यमेन विद्यालयीय-बालक-
बालिकासु विविध-क्रीडा-प्रतिभानाम् अन्वेषणं, विकासनं च संभविष्यतः।

निर्वाचनानि-अधिसूचना

मेघालय-नगालैण्डयोः विधानसभा-निर्वाचनानां कृते अधिसूचना अद्य
प्रसार्यते। उभयत्रापि प्रदेशयोः नामांकन-पत्र-पूर्त्तिः अदयैवारप्स्यते।
अत्रोभयत्रापि मतदानानि आगामि-मासस्य सप्त-विंशे दिनांके समायोज्यानि
सन्ति।

राष्ट्रियान्वीक्षणाभिकरणम्-इस्लामिक स्टेट्

राष्ट्रियाऽन्वीक्षणाऽभिकरणेन कस्याश्चिद्‌ गुजरातीय-महिलायाः
हठाद् धर्म-परिवर्तनार्थं, सउदी-अरबियायाम् इस्लामिक स्टेट-इत्यातंकि-गुल्मं
प्रति विक्रयार्थ च प्रयतमानान् केरल-कर्णाटक-वास्तव्यान् नव जनान्
विरुध्य प्राथमिकी पञ्जीकारिताऽस्ति।

राजनाथः-पाकिस्तानम्‌

गृहमन्त्री श्रीराजनाथ-सिंहः विगतेभ्यो दिवसेभ्यः संघर्ष-विराम-सन्धेः
उल्लंघन-परं पाकिस्तानं ह्यो भृशं तर्जितवान्। श्रीसिंहेन समुदीरितं यद्
इस्लामाबाद: शक्ति-संपन्नस्य भारतवर्षस्य शालीनताया: अनुचितमर्थ नैव
गृहणीयात्। सः गतदिवसे चण्डीगढे भारतीय-जनता-युवा-मोर्चेति संघटनस्य
सदस्यान्‌ समुद्बोधयति स्म।

एडीबी-केन्द्रम्

एशियन्-डिवेलपमैण्ट-बैंकेन, केन्द्रेण च प्रधानमन्त्रि-ग्राम-मार्ग-
योजनाऽन्तर्गतम् असम-छत्तीसगढ़-मध्यप्रदेश-ओडिशा-पश्चिमबंगालेषु
सर्वऋतूपयोगिनो द्वि-षष्टि-शत-कीलोमीटर-दीर्घान्‌ ग्राम-मार्गान्‌ निर्मातुं
पञ्चविंशति-कोटि-डालर-मुद्राणाम् ऋण-सन्धिः विहितोऽस्ति। सन्धिरयं
गतदिवसे आर्थिक-विषय-विभागीयेन संयुक्त-सचिवेन समीर-कुमार-खरे-
वर्येण भारतीय-प्रशासन-पक्षतो हस्ताक्षरैः प्रमाणितः।

रविदासजयन्ती

भक्त्यान्दोलन-प्रवर्तकस्य महात्मनो रविदासस्य जयन्ती अदय
अशेष-देशे सोल्लासं समायोज्यते। एषा जयन्ती प्रतिवर्ष माघ-
पूर्णिमायामायोज्यते। राष्ट्रपति: श्रीरामनाथ-कोविन्दः एतदवसरे देश-वासि-
जनान्‌ बहुशो वर्धापितवान्‌। स्वीये-सन्देशे श्रीकोविन्देन कथितं यद्‌  भक्त-
रविदासस्य विश्वबन्धुत्व-समत्व-प्रधानाः उपदेशाः अद्यत्वेऽपि जगति
नितरां प्रासंगिकतां भजन्ते।
