
दिनांकः 30-03-2018
प्रातः 06:55
मुख्य-वार्ताः

 प्रधानमन्त्री श्रीनरेन्द्र-मोदी अद्य देशस्य विभिन्नेषु केन्द्रेषु समायोज्य स्मार्ट
इण्डिया हैकथोन्‌-प्रतिस्पर्धायाः निर्णायक-चक्रे सम्प्राप्तः प्रतिभागिभिः समं
सम्भाषिष्यते।

जम्मू-कश्मीरस्य दक्षिण-कश्मीर-गते अनन्त-नाग-जनपदे गत-सायम्‌
आतकिभिर्दूरापादिते आकस्मिकाक्रमणे स्वीयावासस्थः मुस्ताक-अहमदो नाम
विशिष्टारक्षाधिकारी वीरगतिं गतः।

 भारत-पाकिस्तानयोर्मध्ये स्थायि-सिन्धु-आयोगस्य द्वि-दिवसीयं मन्त्रणोप-
वेशनं गतदिवसे नवदिल्ल्यां समारब्धम्।

० अपि च,
 अमेरिकीय-प्रशासनेन एच्‌-वन्‌-बी-इति पार-गमनानुमति-पत्र-धारकाणां प्रवासि-
जनानाम्‌ एक-सप्तति-सहस्राधिकेभ्यो जीवन-सगिभ्यः आजीविकाधिकार-पत्राणि
निर्गमितानि।

प्रधानमन्त्री-हैकथान्‌

प्रधानमन्त्री श्रीनरेन्द्र-मोदी अद्य देशस्य विभिन्नेषु केन्द्रेषु समायोज्ये स्मार्ट
इण्डिया हैकथॉन-प्रतिस्पर्धायाः निर्णायक-चक्रे सम्प्राप्तैः प्रतिभागिभिः समं
सम्भाषिष्यते। स्वीये सदयस्तने ट्वीट्‌-सन्देशे प्रधानमन्त्री प्रावोचत्‌ यदसौ
अष्टादशाधिक-द्वि-सहस्-तम-वर्षीयायाः स्मार्ट इण्डिया हैकथोन्‌-प्रतिस्पर्धायाः
एतस्मिन्‌ द्वि-दिवसीये द्वितीये संस्करणे पथि-प्रद्शकैः प्रतिभा-शानिभिः
युवाविष्कारकैः सम्मेलन-क्षणं स-कौतुक प्रतीक्षते। अत्रेदं ध्यानास्पदं विद्यते यत्‌
स्मार्ट इण्डिया हैकथान्‌-प्रतिस्पर्धय प्रशासनेन युवकानां विशिष्य आभियान्त्रिकी-
च्छात्राणां मस्तिष्केषु नूतन-चिन्तन-प्रवृत्तिं प्रोत्साहयितुं प्रकल्पिताऽस्ति।

जम्मूकश्मीरः-वीरगतिं गतः

जम्मू-कश्मीरस्य दक्षिण-कश्मीर-गते अनन्त-नाग-जनपदे गत-सायम्
आतंकिभिर्दुरापादिते आकस्मिकाक्रमणे स्वीयावास-स्थः मुस्ताक-अहमदो नाम
विशिष्टारक्षाधिकारी वीरगतिं गतः, तदीया पत्नी च गम्भीरतया क्षता जाता। एवमेव
ह्यो दक्षिण-कश्मीरस्य शोपियां-कुलगाम-जनपदाभ्यामपि आतंकवादिनां गोलिका-
वर्षण-घटनायाः वृत्तमधिगतमस्ति।

भारतम-पाकिस्तानम्

भारत-पाकिस्तानयोर्मध्ये स्थायि-सिन्धु-आयोगस्य द्वि-दिवसीयं मन्त्रणोप-
वेशनं गतदिवसे नवदिल्ल्यां समारब्धम्। उपवेशनेऽस्मिन् पक्ष-द्वयस्य प्रतिनिधयो
देश-द्वय-मध्ये सिन्धुजल-सन्धि-विवादं प्रशमयितुं प्रयतिष्यन्ते- इत्यपेक्ष्यते।

अमेरिका-पारगमनानुमतिपत्रम्‌

अमेरिकीय-प्रशासनेन एच-वन-बी-इति पार-गमनानुमति-पत्र-धारकाणां प्रवासि-
जनानाम्‌ एक-सप्तति-सहस्राधिकेभ्यो जीवन-संगिभ्यः आजीविकाधिकार-पत्राणि
निर्गमितानि। तत्रत्य-प्रव्रजन-नीति-संस्थायाः विज्प्तौ व्याहियते यद्‌ एतेषु प्रवासि-
जन-जीवन-सगिषु नवतिः प्रतिशतं जनाः भारतीयाः विद्यन्ते।

स्वच्छता-प्रशिक्षणम्‌

पेयजल-स्वच्छता-मन्त्रालयः मानव-संसाधन-विकास-मन्त्रालयस्य साहाय्येन
आगामिषु ग्रीष्मावकाशेषु देशस्य ग्रामीण-क्षेत्रेषु विशिष्ट स्वच्छताऽभियानं
प्रवर्तयिष्यति। एतदर्थम्‌ अनेन महाविद्यालयीय-च्छात्र-युवकानां कृते अष्टाधिक-द्वि-
सहस-तम-वर्षीयं स्वच्छ-भारत-ग्रीष्म- प्रशिक्षणमेकं विशिष्य प्रकल्पितमस्ति।
अभियानमिदं प्रधानमन्त्रिणः विगत-वर्ष-चतुष्टय-पूर्वं॑ विहितेन तेन॒ आहवानेन
सम्प्रेरितमास्ते, यत्र प्रत्येकं देशवासी जनः स्वच्छताऽभियानाय शतं होराः प्रदद्यात्‌-
इति श्रीमोदिना आगृहीतमासीत्‌।
