
दिनाकः- 17-04.2018
सायम्‌ - 06:10

 प्रधानमन्त्रिणा नरेन्द्रमोदिना अद्यापराहणे स्वीडन-प्रधानमन्त्रिणा स्टीफन
लूफवेन” इत्यमुना समं महत्वपूर्णा मन्त्रणा कृता।

 वित्तमन्त्रिणा अरुण-जेटलिना कथ्यते यद् आराष्ट्रे पर्याप्त-धनपत्राणि
उपलब्धानि सन्ति।

 वाणिज्योद्योगमन्त्रिणा सुरेशप्रभुणा डिजिटल एफ. आई. ई. ओ. ग्लोबल
लिंकर” इति वेबफलकस्य शुभारम्भो विहितः।

 कर्णाटक-विधानसभा-निर्वाचनार्थमद्य अधिसूचनायाः प्रख्यापनेन सहैव
नामांकन-पत्र-प्रपूरणस्य प्रक्रिया समारब्धा।

प्रधानमन्त्री-स्टोकहोम

प्रधानमन्त्री नरेन्द्रमोदी अद्यापराहणे स्वीडन-प्रधानमन्त्रिणा “स्टीफन
लूफवेन” इत्यमुना समं महत्त्वपूर्ण द्वैपाक्षिकं सम्भाषणं व्यदधात्। उभाभ्यामपि
नेतृभ्यां महत्त्वपूर्णेषु द्वैपाक्षिक-क्षेत्रीय-प्रकरणेषु रचनात्मक-मन्त्रणा विहिता।
मन्त्रणानन्तरम्‌ इमौ युगपदेव सोगर-हाउस-तः रोजनबैड-पर्यन्तं पदयात्रामपि
कृतवन्तौ। श्रीमोदी स्वीडन-राज्ञा कार्ल षोडश गुस्ताफ' इत्यनेन सममपि
सम्भाषितवान्‌।

वित्तमन्त्री

वित्तमन्त्रिणा अरुण-जेटलिना निगद्यते यत्‌ आराष्ट्रे पर्याप्त-धनपत्राणि
उपलब्धानि सन्ति। अनेनौक्तं यद्‌ आवश्यकतां प्रपूरयितु पञ्चशतं, द्विशतं, शतं
चेति मुद्रापत्राणि पर्याप्तमात्रायाम् उपलभ्यन्ते। श्री जेटलिना देशस्य कतिपय
क्षेत्रेषु मुद्रापत्राणामभावस्य सूचनानन्तरं मुद्रास्थितिः समीक्षिता अस्ति। असौ
न्यगदत् यद् ए.टी.एम. यन्त्रेषु धनस्य पर्याप्तापूर्ति सुनिश्चेतुं प्रशासनं रिजर्व
बैंकं च सर्वसम्भवोपायान् विदधतः।

वाणिज्योद्योगमन्त्री-अंकीकरणम्

वाणिज्योद्योगमन्त्रिणा सुरेशप्रभुणा सूक्ष्म-लघु-मध्यम-उद्यमानां
निर्यातकेभ्यः अंकीकरण-सौविध्यं सुलभायितुं “डिजिटल एफ. आई. ई. ओ.
ग्लोबल लिंकर” इत्यस्य शुभारम्भो विहितः। श्रीप्रभुणा नवदिल्ल्याम्‌
वेबफलकमिदम् उद्घाटयता प्रोदितं यत् अस्मिन्‌ फलके प्रधानमन्त्रिणो
परिकल्पनायाः नैके आयामाः समावेशिताः सन्ति। अमुना निर्यात-क्षेत्रे कार्यरताः
समेऽपि वणिजः स्व-सहयोगिभिः अस्मिन् वेबफलके नामांकनपूर्वकं वैश्विकापणेषु
भारतस्य व्यापकोपस्थितिं प्रदर्शयितुम् आहूताः।

खाद्यमन्त्री रामविलास-पासवानः न्यगदत् यत् राष्ट्रिय-प्रजातान्त्रिक-संयुतेः
प्रशासनं दलितानां हितैषि वर्तते। नवदिल्ल्यां पत्रकारैः समं सम्भाषणावसरे असौ
न्यगदत् यत् अशेषेऽपि देशे दलितोत्थानाय दलित-सशक्तीकरणाय च भूरि
उपायाः क्रियन्ते।

कर्णाटक-विधानसभानिर्वाचनानि

कर्णाटक-विधानसभा निर्वाचनार्थमद्य अधिसूचनायाः प्रख्यापनेन सहैव
नामांकन-पत्र-प्रपूरणस्य प्रक्रिया समारब्धा। नामांकनपत्राणि अप्रैल चतुर्विंशतिं
यावत् प्रपूरयितुं शक्ष्यन्ते। एतानि अप्रैल-पञ्चविंश्यां निरीक्षयिष्यन्ते। अप्रैल-
सप्तविंशति-पर्यन्तं नामांकनं प्रत्यावर्तितुं शक्ष्यते। अस्मिन् निर्वाचन-समरे
भाजपादलेन चतुः पञ्चाशदुत्तरैकशतं काँग्रेसदलेन अष्टादशोत्तर-द्विशतं, जनतादल
सैक्युलर इति दलेन षड-विंशति-अधिक-एकशतं प्रत्याशिनां नामानि घोषितानि
सन्ति। चतुर्विशत्यधिक-द्वि-शत-सदस्यात्मिकायै विधानसभायै मई-द्वादश्या
मतदानं भविष्यति।

अटल निवृत्ति-वेतन-योजना

अटल-निवृत्ति-वेतन-योजनायां प्राशासनिक-योगदानरूपेण अधुनावधि प्रायः
एकविंशति-कोट्यधिक-एकअर्बुद-रूप्यकाणि प्रख्यापितानि सन्ति। सर्वकारीय-
विज्ञप्तेरनुसारेण अप्रैल-द्वाद्वर्शीं यावत् अस्याः योजनायाः अन्तर्गतं षष्टि-
लक्षाधिक-सप्त-नवति-कोटितोऽपि-अधिकाः अंशदातारः पञ्चीकृताः आसन्। अटल-
निवृत्ति-वेतन-योजनायां षष्टि-वर्ष-वयः प्रभृति अंशदात्रे प्रतिमासं एकसहस्रतः
पञ्चसहस्ररुप्यकाणि प्रदीयन्ते।

जम्मू-कश्मीर-संघर्षः

जम्मू-कश्मीरे अज्ञात-आतंकिनां सुरक्षा-भटानां च मध्ये गोलिकाभिः संघर्षः
प्रचलति। एषः संघर्षः दक्षिण-कश्मीरस्य पुलवामा-जनपदे त्रालक्षेत्रे सीर ग्रामे
सुरक्षा-प्रयाण-रतेषु सुरक्षाभटेषु, आतंकिभिः सहसा गोलिका-वर्षणेन समारब्धः।
सुरक्षा-त्रोतोभिः आकाशवाणी संसूचिता यत् तत्र आतंकिनामाक्रणानन्तरं सैन्य-
आरक्षि-केन्द्रीयारक्षितारक्षि-बलानां भटैः समस्तमपि क्षेत्रं परिधीकृत्य
अन्वेषणाभियानं प्रचातितमस्ति।

संयुकतराष्ट्रम-भारतम्‌

भारतं संयुक्त-राष्ट्र-मंचस्य एशिया-प्रशान्त-क्षेत्रीय-देशानां स्वैच्छिक-संघटन-
समितेः सदस्यत्वेन प्रचितमस्ति। अस्य चतुर्वार्षिकः कार्यकालः आगामि वर्षस्य
जनवरी मासाद् आरप्स्यते। भारतेन पाकिस्तान-बहरीन-चीन-देशाः पराजिताः।


डेगु-ओषधम्

आयुर्वेदाचार्यैः डेंगु-ज्वरस्य उपचारः अन्वेषितः। इदमौषधं विश्वे
ऐदम्प्राथम्येन आविष्कृतमस्ति। पी. टी. आई. इति वार्ताभिकरणानुसारं एतद्
औषधमागामि वर्ष यावद् आपणेषु समुपलप्स्यते।
  
                                                || इति वार्ता; ॥।
