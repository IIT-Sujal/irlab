संस्कृतवार्ताः
दिनांक:- 11-01.2018
सायम्‌ - 06:10
मुख्यवार्ता:

७ सर्वोच्चन्यायालय: विशेष-सीबीआई-न्यायाधीशस्य बी.एच.लोया इत्यस्य
मृत्योः स्वतन्त्रान्वेषणार्थं प्रस्तुत-याचिकां श्व: श्रोष्यति।

७ सर्वोच्च-न्यायालयेन सिक्ख-नरसंहारस्य अन्वीक्षणार्थ त्रि-सदस्यीय-
विशेषान्वेषण-दलं विरचितम्।

७ कृतज्ञ-राष्ट्रम् अद्य भारतस्य द्वितीय-प्रधानमन्त्रिणः त्राल-बहादुर-शास्त्रिणः
द्वि-पंचाशत्तम-पुण्यतिथेः अवसरे तस्मै श्रद्धांजलीन् समर्पयति।

शीर्षन्यायालय: -लोया

सर्वोच्चन्यायालयः विशेष-सीबीआई-न्यायाधीशस्य बी.एच.लोया इत्यस्य मृत्योः
स्वतन्त्रान्वेषणार्थं प्रस्तुत-याचिकां श्व: श्रोष्यति। स्वर्गीयो लोया कथित-
सोहाराबुद्दीन-शेखस्य मुधा-संघर्ष-प्रकरणे वादश्रवणं कुरूते स्म। महाराष्ट्रस्य एकेन
पत्रकारेण याचिकायां लोयायाः मृत्योः निष्पक्षान्वेषणम् अभियाचितम् अस्ति।

शीर्षन्यायालय-सिक्खनरसंहारः

सर्वोच्च-न्यायालयेन दिल्ल्युच्च-न्यायालयस्य पूर्व-न्यायाधीशस्य एस.एन.ढींगरा
इत्यस्य नेतृत्वे अद्य त्रि-सदस्यीय-विशेषान्वेषण-दलं विरचितम्, दलमिदं सिक्ख--
नरसंहारस्य षडाशीत्युत्तर-एकशत-प्रकरणानाम् अन्वीक्षणं करिष्यति। दलेऽस्मिन्
सेवारतः भारतीय-रक्षि-सेवाधिकारी अभिषेक-दुलारः, सेवानिवृत्तः आरक्षि-
महानिरीक्षकः राजदीपसिहाश्चापि सहभूतौ वर्तेते। दलेनानेन मास-द्वया-भ्यन्तरे
अन्वीक्षण-विवरणं शीर्षन्यायालये न्यायाधीशस्य दीपकमिश्नस्य पुरतः प्रस्तोष्यते।

सर्वोच्च न्यायालयः -मुल्लापेरियार

सर्वोच्च न्यायालयेन मुल्लापेरियार बन्धे सम्भाविताम्‌ अप्रत्याशितां घटनाम्‌
अपाकर्तु केन्द्रप्रशासनं-तमिलनाडु-केरल-प्रशासने च समादिष्टानि। प्रधान-
न्यायाधीशस्य दीपकमिश्रस्य आध्यक्ष्य-युतेन पीठेन निर्दिष्टं यत् तानि एतदर्थ
पृथक्‌-पृथक्शः समितित्रयीं विरचयन्तु।

उच्चन्यायालयः -मुद्रा

दिल्ल्युच्च-न्यायालयेन सा याचिका प्रत्याख्याता यस्यां प्रोक्तमासीत् यत्
धर्म-निरपेक्ष-राष्ट्रे धार्मिक-प्रतीकयुताः मुद्राः प्रचलने न भवेयुः। याचिकायां रिजर्व
बैंक आफ इण्डिया, वित्तमन्त्रालयश्चेत्यनयोः विरोधे उक्तमासीत् यत् ताभ्यां
दशोत्तर-द्वि-सहस्रतमे, त्रयोदशोत्तर-द्वि-सहस्रतमे वर्षे च बृहदीश्वरमन्दिरस्य
वैष्णोदेव्याश्च प्रतीकयुताः मुद्राः मुद्रिताः आसन्।

कमला मिल-निगडनम्‌

अधिवक्ता प्रकाश-शेट्टी मुम्बई कमला मिल्स अग्निकाण्ड-प्रकरणे विशेष-
लौकाभियौजकः नियुक्तोऽस्ति। आरक्षिबलेन प्रकरणेऽस्मिन्‌ अद्य प्रातः
अन्यो5 प्येको5भियुक्तो निगडित:।

उत्तरप्रदेशः -विषाक्तमद्यपानम्

उत्तरप्रदेशे बाराबंकी जनपदे कथित-विषाक्त-मद्यपानेन द्वादशजनाः प्राणैः
वियुक्ताः। राज्य-मुख्यमन्त्रिणा योगी आदित्यनाथेन घटनायाः अन्वेषणादेशः
प्रदत्तोऽस्ति। अनेन मृतकानां परिवारेभ्यः द्वि-लक्ष-रूप्यकाणां साहाय्यराशिरपि
समुद्घोषितः।

बिहार- राष्ट्रपतिः

राष्ट्रपतिः रामनाथकोविन्दः अद्य बिहारस्य राजगीरे त्रिदिवसीयम्‌-
अन्ताराष्ट्रिय-धर्म-धम्म-सम्मेलनम् उदघाटयत्। सम्मेलनमिदं इण्डिया फाउण्डेशन-
नाल्न्दा-विश्वविद्यालय-विदेशमन्त्रालय-आसियान-भारतादिकं समेत्य वियतनाम-
बौद्धसंघेन च संयुक्तरूपेण समायोज्यते। एकादश-दशेभ्यो आगताः शताधिकाः
विशेषज्ञाः अवसरेऽस्मिन् शोध-पत्राणि प्रस्तोष्यन्ति।

प्रधानमन्त्री -शास्त्री

भारतस्य द्वितीय-प्रधानमन्त्रिणः लाल-बहादुर-शास्त्रिणः अद्य दवि-
पचाशत्तमी पुण्यतिथिः वर्तते। प्रधानमन्त्रिणा नरेन्द्रमोदिना अवसरेऽस्मिन्‌ शास्त्रिणे
श्रद्धांजलिः समर्पितः। श्रीमोदिना स्वसन्देशे उक्तं यत् शास्त्रिणो निस्वार्थ-सेवा
निर्भीक नेतृत्वं च राष्ट्रेण सदा स्मर्येते। सूचनाप्रसारणमन्त्री स्मृति ईरानी,
काग्रेसाध्यक्षो राहुलगान्धी अन्ये महाजनाः अपि लालबहादुरशास्त्रिणे श्रद्धांजलीन्
समर्पयन्तः राष्ट्रनिर्माणे तस्य योगदानम् अस्मरन्।

सुषमा-मालवद्वीपः

मालद्वीप-देशस्य विदेशमन्त्री मोहम्मद-आसीम: अद्य नवदिल्ल्यां
विदेशमन्त्रिणं सुषमास्वराजम् अमिलत्। विदेश-मन्त्रालयस्य प्रवक्ता रवीशकुमारः
प्रत्यपादयत् यत् उभयोः नेत्रोर्मध्ये द्वैपाक्षिक-सम्बन्ध-सुदृढीकरणविषये सकारात्मक-
मन्त्रणा संजाता। मालद्वीपस्य विदेशमन्त्री त्रि-दिवसीय भारतयात्रायां वर्तते। असौ
अद्य सायं प्रधानमन्त्रिणं मोदिनम् मिलति।

पाकिस्तान-विस्फोटः
पाकिस्ताने पश्चिमे भागे जनजातीय उत्तर-वजिरिस्तान-क्षेत्रे दूरात् नियन्त्रित-
विस्फोटकेन सुरक्षा-प्रयाणदलस्य आरक्ष्यैको मारितः, अन्यद्वयं च व्रणीभूतम्।
                              ।। इति वार्ता: ।।
