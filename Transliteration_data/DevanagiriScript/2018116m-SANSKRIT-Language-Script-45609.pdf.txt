दिनांकः 16-01-2018
प्रात: 06:55
प्रवाचको5नुवादकश्च - पुरुषोत्तम-शर्मा

आशुपिलिकः - संजय-ब्रिपाठी

इयम्‌ आकाशवाणी
सम्प्रति वार्ताः श्रूयन्ताम्
प्रवाचकः - पुरुषोत्तम-शर्मा
मुख्य-वार्ताः

° प्रधानमन्त्री नरेन्द्रमोदी प्रावोचत्‌ यत्‌ भारत-इस्राइलयोः सम्बन्धाः
जनानां जीवनोन्नयनेन प्रेरिताः सन्ति।

* उच्चतमन्यायालयेन महत्त्वपूर्णप्रकरणानां वादश्रवणाय
मुख्यन्यायाधीशस्य दीपकमिश्रस्य नेतृत्वयुतं पञ्चन्यायाधीशानां
सावैधानिकपीठम्‌ उदघोषितम्‌।

° अपि च,

* भारतदक्षिणाफ्रिकादलयोः दट्वितीयक्रिकेटनिकष-स्पर्धायां चतुर्थेदिने
अद्य दक्षिणाफ्रिकादलं द्वितीय-पर्याये क्रीडकद्वयस्य हानौ नवति
धावनाड्केभ्य: अग्रे क्रीडिष्यति।

मोदी नेतनयाहू

प्रधानमन्त्री नरेन्द्रमोदी प्रावोचत् यत् भारत-इस्राइलयोः सम्बन्धाः जनानां
जीवनस्तरोन्नयनेन प्रेरिताः सन्ति। गतदिने इस्राइलदेशस्य प्रधानमन्त्रिणा
बेन्यामिन-नेतनयाहुना सह एकस्मिन् वाणिज्योपवेशने श्रीमोदी अवोचत्
परिवर्तनमानेतुं वाणिज्योद्योगानां महत्वपूर्ण-भूमिका वर्तते।


इस्राइलदेशस्य प्रधानमन्त्री बेन्जामिननेतन्याहू अद्य नवदिल्ल्यां
तृतीयं रायसीय-डायलांग इति भूराजनीतिक-सम्मेल्लनम्‌ उद्‌घाटयिष्यति।
व्रिदिवसीय-सम्मेलनस्योदघाटनसत्रे प्रधानमन्त्री नरेन्द्रमोदी विदेशमन्त्री
सुषमास्वराजः अपि उपस्थास्यतः। अस्मिन्‌ सम्मेलने सार्धकशतं वक्‍तारः
सार्धेपञ्चशताधिकप्रतिभागिनश्च उपस्थिताः भविष्यन्ति।

सांवैधानिकपीठम्‌

उच्चतमन्यायालयेन महत्वपूर्णानि प्रकरणानि साधयितुं
पञ्चन्यायाधीशानां सवधानिकपीठम्‌ उद्घोषितम्। मुख्यन्यायाधीशस्य
दीपकमिश्रस्य नेतृत्वे न्यायाधीशः एके. सिकरी न्यायाधीशः
ए.एम.खानविल्करः न्यायाधीश: डी.वाय.चन्द्रचूड: न्यायाधीशः
अशोकभूषणश्च अस्मिन्‌ सांवैधानिकपीठे सम्मिलिताः सन्ति।
सांवैधानिकपीठं बुधवासरात्‌ वादश्रवणं करिष्यिति।

प्रधानमन्त्री

प्रधानमन्त्री नरेन्द्रमोदी अद्य राजस्थाने बाडमेरजनपदस्य
पचपदरायां राजस्थान-तैलपरिष्करणशालायाः शुभारम्भं करिष्यति। सममेव
श्रीमोदी तत्र जनसभामेकां सम्बोधयिष्यति। अत्रावसरे राजस्थानस्य
राज्यपालः कल्याणसिंहः, मुख्यमन्त्री वसुन्धराराजे, केन्द्रीयमन्त्रिणः
धर्मेन्द्रप्रधानः गजेन्द्रसिहशेखावतः सी.आर.-चौधरी राज्यवर्धनसिहराठौरश्च
उपस्थिता: भविष्यन्ति।

जावड़ेकर
मानव-संसाधन-विकासमन्त्री प्रकाश-जावड़ेकर प्रावोचत्‌ यत्‌ केन्द्रेण राज्यैः
च देशे विद्यालयात् पृथक् वर्तिबालानां संख्यामधिगन्तुं निर्णयः स्वीकृतः।
असौ गतदिने नवदिल्ल्यां केन्द्रीयशिक्षापरामर्शदातृ-अभिकरणस्य उपवेशनं
सम्बोधयति स्म। अत्रावसरे तेन बालानां महिलानां च कृते विशेष
शिक्षाव्यवस्थायै विविधविषयाः परिचर्चिताः।

अफगानिस्तान

गतरात्रौ अफगानिस्तानस्य काबुलनगरे भारतीयदूतावास-भवने रॉकेट
इति प्रक्षेप्यास्त्रं पततिम्। येन भवस्य एस्मिन् भागे क्षतिः अभवत्। परं
तत्र समेऽपि कर्मचारिणः सुरक्षिताः वर्तन्ते।

क्रिकेट

भारतदक्षिणाफ्रीकादलयोः द्वितीयक्रिकेटनिकषस्पर्धायाम् चतुर्थे दिने
अद्य दक्षिणाफ्रीकादलं द्वितीयपर्याये क्रीडकद्वयस्य हानौ नवति
धावनङ्केभ्यः अग्रे क्रीडिष्यति। भारतीयदलेन प्रथमपर्याये सप्तोत्तर-त्रिशतं
धावनाङ्काः विनिर्मिताः आसन्, द्वितीयपर्याये अफ्रीकादलं
अष्टादशोत्तरेकशतं धावनाङकैः अग्रेसरत्वं वर्तते।

                        ।। इति वार्ताः ।।
