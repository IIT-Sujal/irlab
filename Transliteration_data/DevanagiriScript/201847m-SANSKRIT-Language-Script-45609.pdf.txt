
07-04-2018
प्रात: 06:55

मुख्य-वार्ताः

० प्रधानमन्त्री नरेन्द्रमोदी  अद्य  नवदिल्लयां नेपाल-प्रधानमन्त्रिणा के.पी.शर्मा-ओली-वर्येण
सह प्रतिनिधिमण्डल-स्तरीयं सम्भाषणम्‌ आचरिष्यति।

० राष्ट्रपतिः रामनाथकोविन्दः गिनी-स्वाजीलैण्ड-जाम्बिया-देशानां यात्रार्थम् अद्य प्रस्थास्यति।
० 
सीरियायाः पूर्वीये घोटा-नगरे विहिते वैमानिकाक्रमणे न्यूनान्न्यूनं चत्वारिंशत् नागरिकाः
मृताः।

० गोल्ड-कोस्ट-राष्ट्रमण्डल-क्रीडा-स्पर्धासु भारतीय-पुरुष-हांकी-दलेन अद्य स्वीयाभियानम्
आरप्स्यते।

° आई पी.एल. प्रतिस्पर्धायाः एकादशं संस्करणम् अद्य प्रभृति आरभते।

नेपाल-प्रधानमन्त्री-यात्रा

प्रधानमन्त्री नरेन्द्रमोदी अद्य नवदिल्लयां नेपाल-प्रधानमन्त्रिणा के.पी.शर्मा-ओली-वर्येण सह
प्रतिनिधिमण्डल-स्तरीयं सम्भाषणम् आचरिष्यति। नेतृद्वये मध्ये पारस्परिक-हितविषयाः
परिचर्चयिष्यन्ते। श्री मोदी श्री ओली च संयुक्तरूपेण अद्य राष्ट्रियराजधान्यां दूर-नियन्त्रक-
माध्यमेन बीरगज-स्थितम्‌ एकीकृतान्वीक्षण-केन्द्रम्‌ उद्धाटयिष्यतः।

बीरगंज नेपालस्य प्रवेशद्वाररूपेण अभिज्ञायते। श्री ओली राष्ट्रपति-भवने अद्य राष्ट्रपतिं
रामनाथ-कोविन्दं मेलिष्यति।

राष्ट्रपति-अफ्रीकायात्रा

राष्ट्रपतिः रामनाथकोविन्दः गिनी-स्वाजीलैण्ड-जाम्बिया-देशानां यात्रार्थम्‌ अद्य प्रस्थास्यति।
भूतलपरिवहन-राजमार्ग-राज्यमन्त्री मनसुख-मण्डावियाः चत्वारः सांसदाश्च राष्ट्रपतिना सह
गमिष्यन्ति।

संसद-स्थगिता

संसद-सदनद्‌वय गतदिने अनिश्चितकालाय स्थगितम्‌। जनवरी-मासस्य ऊनत्रिंशे दिवसे संसदः
संयुक्तसत्रे राष्ट्रपतेः रामनाथ-कोविन्दस्य अभिभाषणेन सहैव संसदः सत्रमिदम्‌ आरब्धमासीत्‌।
स्वीय-समापन-भाषणे राज्यसभा-सभापातिना एम. वेकैया-नायडुना वारं वारं  संसदः स्थगनम्
अभिलक्ष्य दुःखं प्रकटितम्‌। तेनोदीरितं यत्‌ सदनस्य चतुर्विशत्युत्तशतं होराः कार्यं विनैव
व्यतीताः।

रिजर्व-बैंकम-आधारसमाग्री

रिजर्वबैंकेन प्रोक्तं यत् राज्यस्तरेषु ऋणवितरण-क्रमे दत्तसामग्रीषु हस्तक्षेपः व्यापक-विषयत्वेन
अभिज्ञातः। राज्यस्तरीय-बैंक-समित्याः अन्तर्जालपुटके ययथार्थ-दत्तसामग्रीणाम् उपस्थापनार्थं
केन्द्रीय-बैंकेन सर्वाण्यपि बैंकानि निर्दिष्टानि।

सीरिया-वैमानिकाक्रमण्म्

गतदिने सीरियायाः पूर्वये घोटा-नगरे विहिते वैमानिकाक्रमणे न्यूनान्न्यूनं चत्वारिंशत् नागरिकाः
मृताः। सीरियायाः मानवाधिकार-पर्यवेक्षकेन सूचितं यत् आक्रमणेऽस्मिन् कतिपयाः जनाः
व्रणिताः।

विश्वस्वास्थ्यदिवसः

अद्य विश्वस्वास्थ्यदिवसः परिपाल्यते। विश्वस्वास्थ्य-संघटनस्य स्थापना-दिवसे एप्रील-मासस्य
सप्तमे दिने दिवसौऽयं प्रतिवर्षम्‌ आमान्यते। मानवस्वास्थ्य-जागरुकतायाः प्रचारः अस्य
दिवसस्य उद्देश्यमस्ति।

राष्ट्रमण्डल-क्रीडा

गोल्ड-कोस्ट-राष्ट्रमण्डल-क्रीडा-स्पर्धासु भारतीय-पुरुष-हाकी-दलेन अद्य स्वीयाभियानम् आरप्स्यते।
अद्य प्रथमस्पर्धायां भारतं पाकिस्तानं सम्मुखीकरिष्यति।

आई-पी-एल

आई पी.एल. प्रतिस्पर्धायाः एकादशं संस्करणम्‌ अद्य प्रभृति आरभते। अद्य मुम्बाय्याः
वानखेडे-क्रीडागणे मुम्बई-इण्डियन्स-दलं चेन्नई-सुपरकिग्स-वृन्दं सम्मुखीकरिष्यति। प्रतिस्पर्धेयं
रात्रौ अष्टवादने आरप्स्यते।
