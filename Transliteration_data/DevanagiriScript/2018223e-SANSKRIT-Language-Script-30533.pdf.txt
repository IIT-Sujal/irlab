संस्कृतवार्ताः
दिनांक:- 23-02.2018
सायम्‌ - 06:10

मुख्यवार्ता:

७ भारत-कनाडा-देशाभ्याम् अद्य क्रीडा-शिक्षा-विज्ञान-प्रविधीश्च समेत्य
विभिन्नेषु क्षेत्रेषु षट्‌ सन्धिपत्राणि हस्ताक्षरितानि।

७ झारखण्ड उच्चन्यायालयेन देवघर-कोषागार-वञ्चना-प्रकरणे
लालूप्रसादयादवस्य कारावासं विरुध्य प्रत्याभूति याचिका प्रत्याख्याता।

७ प्रवर्तननिदेशालयेन बैंक-धन-प्रवञ्चनाप्रकरणे नीरव-मोदि-समूहस्य बैंकनिवेशाः
प्रतिभूतयश्च जडीकृताः।

७ अमेरीका-देशे ट्रम्प-शासनेन वृत्त्यवसराणां कृते पारगमनानुमतिः कठिनीकृता।

प्रधानमन्त्री

भारत-कनाडा-देशाभ्याम् अद्य क्रीडा-शिक्षा-विज्ञान-प्रविधींश्च समेत्य विभिन्‍नेषु
क्षेत्रेषु षट् सन्धिपत्राणि हस्ताक्षरितानि। प्रधानमन्त्रिणः नरेन्द्र-मोदिनः, कनाडा
प्रधानमन्त्रिणः जस्टिन इडो इत्यस्य च मध्ये नवदिल्ल्यामद्य शिष्टमण्डल-स्तरीय-
वार्तानन्तरं एतानि सन्धिपत्राणि सम्पन्नानि। प्रधानमन्त्रिणा मोदिना प्रोक्तं यत्
भारतं कनाडादेशेन समं महत्वपूर्ण-सहभागित्वम् समीहते, अथ च देशाभ्यां मिलित्वा
आतंकवाद विरुध्य कार्यमपि कर्तव्यम्‌।

भारतं निसर्गसखेति प्रतिपादयता कनाडा प्रधानमन्त्रिणा जस्टिन दूढो वर्येण
प्रोक्तं यत् उभयोः नवीनीकृता आर्थिकी सहभागिता देशद्वयस्य कृते नूनमेव
वृत्यवसराणाम्‌ जननी सेत्स्यति, अथ च पारिवारिक-साहाय्य-सवर्धिकापि भविष्यति।
अनेन सबलं व्याहृतं यत् देशयोः जनानां मिथः निबिड-सम्बन्धस्यापि आवश्यकता
वर्तते।

झारखण्डोच्च-न्यायालयेनाद्य गो-ग्रास-प्रवञ्चना-प्रकरणे राष्ट्रीय-जनता-दल-
प्रमुखस्य लालूप्रसादस्य प्रत्याभूति-याचिका निराकृता। लालू प्रसादेन देवघर-कोषागार-
प्रवञ्चना-प्रकरणे सार्द्ध-त्रि-वर्षात्मक-कारावासं विरुध्य उच्च-न्यायालये याचिकैषा
प्रस्तुता आसीत्।

पञ्जाबनेशनलबैंक-प्रवर्तननिदेशालय

प्रवर्तन-निदेशालयेनाद्य प्रतिपादितं यत् नीरवमोदि-समूहस्य प्रायः
चतुश्चत्वारिंशत्कोटि-रुप्यकाणां बैंक निवेशाः प्रतिभूतयश्च जडीकृताः निदेशालयेन पी.
एन. बी. प्रवञ्चना प्रकरणे हीरक-वणिजा नीरवमोदिना आयातितानि बहुमूल्य-
घटिका-यन्त्राणि अपि स्वायत्तीकृतानि। अधिकारिभिः प्रोक्तं यत् तैः धन-
शोधनावरोधनाधिनियमान्तर्गतं समूहस्यास्य त्रिशत्कोटि-रुप्यकाणां बैंकनिवेशानां
षडशीतिलक्षाधिक-त्रयोदश-कोटि-मूल्यात्मकानाम्‌ प्रतिभूतीनाञ्च प्रचालनं
अवरोधितम्‌।

अमेरिका

अमेरिका-देशे ट्रम्प-प्रशासनेन नूतना-नीतिः उद्घोषिता, एतस्यां नीत्यां तृतीय-
पक्षस्य कार्यस्थले कार्याय समायातेभ्यः जनेभ्यः एच-1 बी. वीजा इति पारगमन-
पत्र-प्रसारण-प्रक्रिया कठिनीकृता अस्ति। नूतन-नीत्यन्तर्गतं कर्मचारिणे तदैव एच-1,
बी. वीजा प्रदास्यते यदा सः तृतीय पक्षस्य कार्यस्थले कार्यमाचरिष्यति।

नगालैण्ड-मेघालयः

नगालैण्ड-मेघालययोः विधानसभा-निर्वाचनाय प्रचाराभियाने केवलं दिवस-त्रयम्
अवशिष्यते। राजनेतारः स्व-प्रत्याशिनां प्रचाराभियाने निरताः सन्ति। राज्ययोः
फरवरी-सप्तविशत्या मतदानं भविता।

स्मृति ईरानी

सूचना-प्रसारण मन्त्री स्मृति ईरानी अद्य उत्तराखण्डस्य पिथौरागढे चम्पावत-
अल्मोडा-जनपदयौश्च आकाशवाण्याः एफ. एम. परियोजनानां शिलान्यासं
विहितवती, इतः प्राक्‌ तया वसन्तोत्सवे भागम्‌ गृहीतम्‌। कुमाय्‌ क्षत्रस्य सास्कृतिक-
रिक्थस्य प्रसाराय राज्ये प्रथमवारं षड्दिनावधये एषः उत्सवः आमान्यते।

दिल्ल्यारक्षिबलम्-मुख्यमन्त्रिनिवासः

दिल्ल्यारक्षिबलस्य दलमेकमद्य मुख्य सचिवेन अंशुप्रकाशेन साकं कथित-
दुर्व्यवहार-प्रकरणे साक्ष्यम्‌ एकत्रीकर्तुं मुख्यमन्त्रिणः अरविन्दकेजरीवालस्य
निवासस्थानं सम्प्राप्तम्। आपदलीय-विधायकैः मुख्य-सचिवेन साकं दुराचरणं
कृतमिति आरोप्यते। ध्यानास्पदं वर्तते यत्‌ दुर्व्यवहार प्रकरणे आपदलस्य विधायकौ
प्रकाश-जारवालः अमानतुल्लाह-खानश्च निगडीकृतौ स्तः। अत्रान्तरे आपदलेनोक्तं
यदेतत् मुख्यमन्त्रिणः अपमानाचरणं वर्तते। आपनेता आशुतोषः न्यगदत् यत्
आरक्षिबलं भाजपायाः संकेतानुसारेण कार्यमाचरति। अपि च दिल्ली न्यायालयेन
अद्य निगाडइतयोः विधायकयोः प्रतिभूतियाचिका प्रत्याख्याता। न्यायालयेन इमौ ह्यः
एव चतुर्दश-दिवसीय-न्यायिक-निगडने प्रेषितौ आस्ताम्‌। अपरत्र च भाजपादलेन
सन्दर्भममुं निध्याय आपदलस्य कृत्यं कट्वालोचितम्‌।

                                                                    ।। इति वार्ताः ।।
