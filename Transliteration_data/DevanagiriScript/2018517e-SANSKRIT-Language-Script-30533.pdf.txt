
दिनांकः 17-05-2018
सायं - 06:10

मुख्य-वार्ता:
 भाजपानेता बी.एस्‌ येदियुरप्पा अद्य कर्नाटकस्य चतुर्विशतिः मुख्यमन्त्रित्वेन शपथं स्वीकृतवान्।

 प्रधानमन्त्रिणा नरेन्द्रमोदिना अद्य जनेभ्य रमजानपर्वण: शुभकामना: प्रदत्ता:।

 भारतेन गाजापट्टी-इस्नाइलयोः मिथः प्रवर्तमानाम् आततिम् अभिलक्ष्य भूयसी चिन्ता प्रकटितास्ति

 आई.पी.एल् क्रिकेटस्पर्धामालिकायाम् अद्य रायल-चैलेन्जर्स-बैंग्लोरदलं सन-राजर्स-हैदराबाददलं सम्मुखी
करिष्यति।

कर्नाटके शपथवचनम्

भाजपा नेता बी.एस्‌ येदियुरप्पा अद्य कर्नाटकस्य चतुर्विंशतिः मुख्यमन्त्रित्वेन शपथं स्वीकृतवान्। राज्यपालः
वाजूभाईवाला राजभवने तस्मै शपथवचनं प्रतिज्ञापितवान्। अस्माकं वार्ताहरेण सूचितं यत् अवसरेऽस्मिन् भाजपादलस्य
अनन्तकुमारः प्रकाशजावडेकरः धर्मेन्द्रप्रधानः जे.पी.नड्डा नवनिर्वाचित-विधायकाश्चोपस्थिताः अवर्तन्त।
शपथग्रहणानन्तरं मुख्यमन्त्री येदियुरप्पा प्रावोचत्‌ यत्‌ असौ विधानसभायां बहुमतपरीक्षणे साफल्यं प्राप्स्यति।

 

उच्चतम-न्यायालयः जेठमलानी

शीर्षन्यायालयः कर्णाटके राज्यपालस्य भाजपा-प्रशासनविरचनसम्बद्धामन्त्रणे वरिष्ठ-वाक्कीलस्य
रामजेठमलानिनः आपत्ति-याचिकायां वादश्रवणं श्वो विधास्यति। रामजेठमलानिनः त्वरित-वादश्रवणाध्यर्थना-विषये
मुख्यन्यायाधीशस्य दीपकमिश्रस्य अध्यक्षतायुतेन पीठेनोक्तं यत् प्रकरणेऽस्मिन पूर्वमेव न्यायाधीशत्रयस्य पीठ: वादश्रणं
करिष्यति।


इस्लाम-मतावलम्बिनां पावनो रमजानमासः अद्य प्रारब्धः। रमजानमासः इस्लामीय-वर्षपत्रिकायाः नवमोः मासः विद्यते।
अस्मिन्‌ अवसरे प्रधानमन्त्रिणा नरन्दमोदिना जनेभ्यः शुभकामनाः प्रदत्ताः। आमासम्‌ अनुष्ठेयस्य दिवात्रतस्य उद्यापनम्‌
ईद-उल-फितर-पर्वणि भविष्यति

उपराष्ट्रपतिः

उपराष्ट्रपतिना एम.वेंकैयानायडूना अद्य नवदिल्ल्यां नौरोजी नगरे विश्व-व्यापारकेन्द्रस्य आधारशिला अथ च
नेताजी नगरे जी.पी.आर.ए कालोनी इत्यस्य पुनार्विकासस्य आधारशिला विन्यस्ते। अत्रावसरे श्रीनायडूना प्रोक्तं यत्
विकासलक्ष्यं देशस्य चतुर्दिक्‌-विकासेन सह संयोजनीयम्। लक्ष्यप्राप्तये च प्राशासनिकनिकायै प्रशासनेतर-निकायैः च
सम्भूय कार्यमाचरणीयम्‌।

भारतम् गाजा

भारतेन गाजापट्टी-इस्राइलयो: मिथः: प्रवर्तमानाम् आततिम् अभिलक्ष्य भूयसी चिन्ता प्रकटितास्ति। तत्र
तुमुलसंघर्षे अद्यावधिं यावत् पंचाशदधिकाः पैलेस्टाइन् नागरिकाः निहताः। परेसहस्र-जनाश्च क्षताः सूच्यन्ते। विदेश-
मन्त्रालयेन प्रोक्तं यत् भारतं शान्ति-प्रक्रियाया: पुन: संचालनं कांक्षति। विगतदिवसेषु जेरुशलम् देशे अमेरिकीय-
दूतावासस्य उद्धाटनं विरुध्य उम्रप्रदर्शनानन्तरं संघर्षो5यं प्रारब्ध:।

अंशधन-विपाणि

मुम्बय्याः अंशधनविपणेः संवेदी सूचकांकः अद्य ऊनचत्वारिंशदुत्तरद्विशत् अंकानाम् अपिचित्या सह
ऊनपंचाशदुत्तरैक-शताधिकपंचत्रिंशत्-सहस्रांके पिहितः। निफ्टी इत्यस्मिन् अपि अष्टपंचाशदंकानाम् अपचितिः संजाता।

हॉकी

एशिया-चैम्पियन्सिप-चषकीय-महिला-हॉकी स्पर्धायां भारतीयदलेन मलेशिया वृन्दम् अंकत्रयं विरुध्य
अंक द्वयेन पराजितम्‌। भारतेन अनवरतं तृतीया स्पर्धा विजितास्ति। अनेन सहैव निर्णायकस्पर्धायि भारतस्य मार्गः सरलो
वर्तते।

आई.पी.एल
आई.पी.एल क्रिकेटस्पर्धामालिकायाम् अद्य रायल-चैलेन्जर्स-बैंग्लोरदलं सन-राजर्स-हैदराबाददलं सम्मुखी
करिष्यति। स्पर्धेऽयं रात्रौ अष्टवादनात् प्रारप्स्यते। गतरात्रौ मुम्बई इण्डियन्स-दलेन किंग्स-इलेवन-पंजाबदलं
पराजितमासीत्‌।
                         
						 ॥ इति वार्ताः ॥
